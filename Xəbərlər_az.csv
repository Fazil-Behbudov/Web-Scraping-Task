Başlıq,Link,Foto url,Tarix,Saat,Kateqoriya,Xəbər,Scrap tarixi
 Bank kartları və onlayn kreditlərlə bağlı ən çox fırıldaqçılıq olan bankların adları açıqlanacaqmı? ,https://xeberler.az/new/details/bank-kartlari-ve-onlayn-kreditlerle-bagli-en-cox-firildaqciliq-olan-banklarin-adlari-aciqlanacaqmi--35935.htm,https://xeberler.az/img/mid/42115.jpg,24-07-2025, 17:07,TƏHLÜKƏSİZLİK ,"""Ötən gün Mərkəzi Bankın sədri Taleh Kazımovla ekspertlərin görüşündə qaldırdığım məsələlərdən biri də bank sektorunda təhlükəsizliklə bağlı olub. Bu istiqamətdə bank kartları ilə olan fırıldaqçılığın artması, banklarda vətəndaşın identifikasiya məsələləri, banklarda çalışan əcnəbilərin vətəndaşların məlumat bazalarına giriş imkanlarının olması və vətəndaşın xəbəri olmadan onun adına onlayn formada kreditlərin götürülməsi problemlərini diqqətə çatdırdım"". Xeberler.az bildirir ki, bu sözləri Azərbaycan İnternet Formunun Prezidenti, ekspert Osman Gündüz deyib. Ekspert qeyd edib ki, datalara giriş imkanı olan sektorlarda əcnəbilərin işləməsinin məhdudlaşdırılmasını, bütün bankların tətbqilərində onlayn kreditlə bağlı STOP imkanının yaradılmasını, açıq bankçılığın, APİ servislərin işə salınmasını və s.təklifləri diqqətə çatdırıb: ""Taleh Kazımov bank sektorunda təhlükəsizliyin gücləndirilməsi məqsədilə bütün bankları əhatə edən yeni bir platformanın işə salındığını vurğulayıb. Bu məsələnin Mərkəzi Bank üçün prioritet olduğu qeyd edilib. Son zamanlar DİN-in Kibercinayətkarlıqla Mübarizə Baş İdarəsi ilə birlikdə bu istiqamətdə xeyli müsbət işlərin görüldüyü bildirilib. Mərkəzi Bank sədri Azərbaycanda bank fırıldaqçılığı və cinayətkarlığın orta dünya göstəricisindən xeyli aşağı olduğunu da qeyd edib. İnandırıcı olması üçün rəqəmləri də bizə göstərdilər. Bununla belə bank kartlarından olan fırıldaqçılıqla bağlı statistikaların gündəlik dərcinin də nəğdsiz ödənişlərlə bağlı ümumi siyasət baxımından narahatçılıq yaratdığı qeyd edilib. Mərkəzi Bank tərəfindən hər ay bu istiqamətdə statisik icmalların hazırlanmasının nəzərdə tutulduğunu bildirilib"". Osman Gündüzün sözlərinə görə, son zamanlarda DİN-in gündəlik hesabatlarında bank kartları ilə olan fırıldaqçılıq statistikalarının verilməməsi də məhz bununla bağlıdır: ""Fikrimcə, belə statistikaların verilməsi maarifçilik baxımından və mövcud təhlükələrə vətəndaşların diqqətinin cəlb edilməsi baxımından mühüm əhəmiyyət kəsb edir. Müzakirələrdən belə anladım ki, Mərkəzi Bank təhlükəsizliklə bağlı məsələləri daha da sərtləşdirəcək. Antifraud sistem daha da təkmilləşdirilir. Hazırda bu istiqamətdə DİN-lə birgə qurulan əməkdaşlıq müstəvisinə mobil operatorların da cəlb ediləcəyi gözlənilir. Ümid edirəm Mərkəzi Bank yetərincə ictimai əhəmiyyət kəsb edən “ən çox şikayət olunan banklar” hesabatı ilə yanaşı, ""Bank kartları və onlayn kreditlərlə bağlı ən çox fırıldaqçılıq olan banklar"" hesabatını da təqdim edəcək"".  ",2025-07-24 17:22:06.611883
 Qusarda sosial sahə üzrə rəqəmsal savadlılıq təlimi keçirilib ,https://xeberler.az/new/details/qusarda-sosial-sahe-uzre-reqemsal-savadliliq-telimi-kecirilib--35934.htm,https://xeberler.az/img/mid/43585.jpg,24-07-2025, 17:04,TƏDBİRLƏR ,"Əmək və Əhalinin Sosial Müdafiəsi Nazirliyinin tabeliyindəki DOST Rəqəmsal İnnovasiyalar Mərkəzi (DOST RİM) bölgələrdə əhalinin sosial sahə üzrə elektron xidmətlərə dair savadlılığının artırılması məqsədilə təlimlərini davam etdirir.Xeberler.az bildirir ki, Nazirliyin İctimaiyyətlə əlaqələr şöbəsindən verilən məlumata görə, mərkəz növbəti rəqəmsal savadlılıq təlimini Qusar rayonunda keçirib. Tədbir zamanı DOST RİM-in əməkdaşı nazirliyin sosial sahədə vətəndaşlara təqdim etdiyi rəqəmsal xidmətlərlə bağlı təqdimatla çıxış edib. Xidmətlərin əlçatanlığı və funksionallığı ilə bağlı yeniliklər diqqətə çatdırılıb. Sonra vətəndaşların sualları cavablandırılıb.Qeyd olunan tədbirlər Prezident İlham Əliyevin Sərəncamı ilə təsdiq edilmiş “Korrupsiyaya qarşı mübarizənin gücləndirilməsinə dair 2022-2026-cı illər üçün Milli Fəaliyyət Planı” üzrə Tədbirlər Planının müvafiq bəndinə əsasən təşkil olunur. Məqsəd regionlarda əhalinin rəqəmsallaşma istiqamətində bilik və bacarıqlarının artırılmasıdır.  ",2025-07-24 17:22:07.324200
 Azercell-in dəstəklədiyi komanda Avropa Qızlar İnformatika Olimpiadasında uğur qazanıb ,https://xeberler.az/new/details/azercell-in-desteklediyi-komanda-avropa-qizlar-informatika-olimpiadasinda-ugur-qazanib--35933.htm,https://xeberler.az/img/mid/43583.jpg,24-07-2025, 16:57,MOBİL RABİTƏ ,"14–20 iyul tarixlərində Almaniyanın Bonn şəhərində keçirilmiş 5-ci Avropa Qızlar İnformatika Olimpiadasında (EGOI) azərbaycanlı məktəbli qızlar yüksək nəticələr göstəriblər. Ölkəmizi uğurla təmsil edən Bakı şəhəri, Fizika, Riyaziyyat və İnformatika Təmayüllü Liseyin X sinif şagirdi Rahidil Bayramlı və Gəncə şəhəri, Fizika, Riyaziyyat və İnformatika Təmayüllü Liseyin XI sinif şagirdi Ayan Kərimova bürünc medala, Bakı şəhəri, eyni liseyin X sinif şagirdi Aytən İskəndərova isə həvəsləndirici mükafata layiq görülüb.Beynəlxalq İnformatika Olimpiadasının (IOI) formatında təşkil olunmuş müsabiqəyə 61 ölkədən 200-dən çox şagird qatılıb. İki gün ərzində hər biri beş saat davam edən proqramlaşdırma sessiyalarında qızlarımız alqoritmik düşüncə və texniki bacarıqlarını nümayiş etdirərək mürəkkəb tapşırıqlar həll ediblər. Qiymətləndirmə təqdim olunan həllərin funksionallığı və texniki dəqiqliyi əsasında aparılıb.Yarışma proqramından əlavə, olimpiada iştirakçılara Almaniya mədəniyyəti ilə tanış olmaq, həmçinin müxtəlif ölkələrdən həmyaşıdları ilə ünsiyyət qurmaq fürsəti yaradıb. Qızlar Bonn şəhərinin mədəni və tarixi abidələrini ziyarət edib, maarifləndirici və interaktiv tədbirlərdə fəal iştirak ediblər.“Azercell Telekom” MMC, Elm və Təhsil Nazirliyi və Təhsil İnstitutu ilə əməkdaşlıq çərçivəsində 2017-ci ildən etibarən informatika üzrə beynəlxalq olimpiadalara hazırlıq prosesinə dəstək verir. Bu çərçivədə, qızlardan ibarət komanda artıq dörd ildir ki, EGOI-də müntəzəm iştirak edir. Şirkət bu təşəbbüslərlə ölkədə İT və İKT sahələrində təhsilin inkişafını, xüsusilə qızların bu sahələrdə fəal iştirakını təşviq edir.Azercell qalib qızları təbrik edir, onlara gələcək müsabiqələrdə yeni nailiyyətlər arzulayır! ",2025-07-24 17:22:08.449529
 Vençur maliyyələşmə haqqında qanun layihəsi yenidən gündəmdədir - Ekspert ,https://xeberler.az/new/details/vencur-maliyyelesme-haqqinda-qanun-layihesi-yeniden-gundemdedir-ekspert--35932.htm,https://xeberler.az/img/mid/35519.jpg,24-07-2025, 14:59,TƏHLİL ,"""Ötən gün Mərkəzi Bankın rəhbəri Taleh Kazımovun ekspertlərlə görüşündə öyrəndik ki, nəhayət, Vençur maliyyələşmə haqqında qanun layihəsi tam hazırlanıb və hökumətə təqdim olunub"". Xeberler.az bildirir ki, bu sözləri Azərbaycan İnternet Formunun Prezidenti, ekspert Osman Gündüz deyib. Ekspert bildirir ki, bu xəbəri eşidəndə, ilk ağlına gələn – təxminən 10 ildir bu qanunun müxtəlif versiyalarının hazırlanıb, sonra da “haradasa ilişməsi” olub: ""İllərdir RİNN, İqtisadiyyat Nazirliyi, ASAN, KOBİA ayrı-ayrılıqda layihələr hazırladılar, lakin heç biri razılaşma mərhələsindən keçə bilmədi. Bəlkə də mövcud mənasız qısqanclıqlar, səlahiyyət iddiaları da bu prosesin irəliləməsinə imkan vermədi. Halbuki bu, sadəcə 7-10 maddəlik bir qanundur. Həmin boşluq ucbatından startap ekosistemi investisiyadan məhrum qaldı, yeganə yaradılan dövlət Fondu – Caucasus Ventures – bir müddət fəaliyyətini qura bilmədi, sonra da qapalı fəaliyyətə üstünlük verdi. 11 milyonluq büdcəsi olsa da, cəmi 1.5 milyon dollarlıq yatırım edə bildi. Onun da çoxu xarici qeydiyyatlı startaplara getdiyindən, Mərkəzi Bank fondun valyuta əməliyyatlarının qanuna uyğun olmadığını bildridi"". Osman Gündüz bildirib ki, Gürcüstanda 25 milyon, Ermənistanda 124 milyon, Qazaxıstanda 80, Özbəkistanda 70 milyon dollar vençur yatırımı olan bir vaxtda, bizim hesabatlılığı və şəffaflığı yetərli olmayan “yetim fond”muzun da hesabları bloklandı: ""Amma görünür, bu dəfə məsələ ciddidir. Mərkəzi Bank təşəbbüsü üzərinə götürüb və qanun layihəsi artıq razılaşdırma mərhələsindədir. Güman ki, bu prosesə illər əvvəl Mərkəzi Bank cəlb olunsaydı, yəqin ki, bu qanun çoxdan qüvvəyə minmişdi. Ümid edirik ki, bu dəfə sənəd yenə hansısa “əmma”ya ilişməyəcək, razılaşdırmalar uzanmayacaq və ilin sonunadək ölkəmiz ilk Vençur Qanununa sahib olacaq"". ",2025-07-24 17:22:09.112641
 İKT-nin bütün vətəndaşlara əlçatan olması üçün ardıcıl tədbirlər keçirilir ,https://xeberler.az/new/details/ikt-nin-butun-vetendaslara-elcatan-olmasi-ucun-ardicil-tedbirler-kecirilir--35931.htm,https://xeberler.az/img/mid/43582.jpg,24-07-2025, 14:41,TƏDBİRLƏR ,"İnnovasiya və Rəqəmsal İnkişaf Agentliyinin son illər həyata keçirdiyi müxtəlif təqaüd proqramlarından və layihələrdən 4 mindən çox qadın yararlanıb. Son 4 ilin məlumatları göstərir ki, informasiya kommunikasiya texnologiyaları (İKT) sahəsində təhsil alan qadınların sayı da artmaqdadır.Xeberler.az məlumat verir ki, bunu rəqəmsal inkişaf və nəqliyyat nazirinin müavini Samir Məmmədov Ailə, Qadın və Uşaq Problemləri üzrə Dövlət Komitəsinin təşkilatçılığı ilə “İKT-də qadınlar” layihəsi çərçivəsində “Rəqəmsal sahibkarlıq” mövzusunda keçirilən müsabiqənin qaliblərinin mükafatlandırılması mərasimində bildirib.""Kompüter sistemləri, informasiya texnologiyaları və təhlükəsizliyi sahələrində ali təhsil müəssisələrinə qəbul olan qadınlarım sayı dəfələrlə artıb. İnformasiya təhlükəsizliyi sahəsi ilə bağlı statistik göstəricilər xüsusilə yüksəlib. Qadınlar kibertəhlükəsizlik sahəsinə kifayət qədər maraq göstərirlər"",- deyə o qeyd edib.Nazir müavini diqqətə çatdırıb ki, İKT sahəsi, rəqəmsallaşma texnoloji tərəqqinin əsas istiqamətlərindən biri olmaqla yanaşı, dövlət siyasətində də prioritet mövqe tutur. “Rəqəmsal İnkişaf və Nəqliyyat Nazirliyi olaraq, bu sahənin bütün vətəndaşlar, o cümlədən qadınlar üçün əlçatan olmasını təmin etmək məqsədilə ardıcıl və məqsədyönlü tədbirlər həyata keçiririk”, - deyə S. Məmmədov vurğulayıb.  ",2025-07-24 17:22:09.794832
 İl sonunadək “Tesla” robot taksiləri ABŞ əhalisinin yarısını əhatə edəcək ,https://xeberler.az/new/details/il-sonunadek-tesla-robot-taksileri-abs-ehalisinin-yarisini-ehate-edecek--35930.htm,https://xeberler.az/img/mid/32122.jpg,24-07-2025, 14:36,TEXNOLOGİYA ,"Amerikalı sahibkar İlon Mask iddia edir ki, ilin sonunadək “Tesla” robot taksiləri ABŞ əhalisinin yarısını əhatə edəcək.Xeberler.az xarici mətbuata istinadən məlumat verir ki, elektromobillərin satışları və sifarişlərin azalması nəticəsində mənfəət 23 faiz aşağı düşüb, lakin şirkətin sahibi İlon Maskın avtonom sürücülük və robotlar vasitəsilə gəlir artımına qayıdış vəd etməsi səbəbindən “Tesla”nın səhmləri ucuzlaşmır.“Robotaxi” layihəsi illərdir müştərilərinə avtomobillərində avtonom idarəetmə vəd edən “Tesla” şirkəti üçün strategiyada böyük dəyişiklikdir.Əvəzində, robot taksi xidməti hasarlanmış ərazidə işləyən avtomobillərin daxili parkından ibarətdir. Hazırda yalnız Ostində, Texasda yerləşən bu xidmət sahəsi teleoperator və avtomobilin daxilindəki monitorlar tərəfindən idarə olunur.Mask bildirir ki, ən böyük maneə tənzimləyici orqanların təsdiqi olacaq, baxmayaraq ki, “Tesla”nın hazırkı xidməti hər avtomobildə şirkətin bir işçisinin olmasını tələb edir. Bu, layihənin geniş miqyasda tətbiq edilməsinə böyük bir maneədir. ",2025-07-24 17:22:10.687515
 Qadınlar dünyada elm və texnologiya sahəsində çalışanların 28 faizini təşkil edir ,https://xeberler.az/new/details/qadinlar-dunyada-elm-ve-texnologiya-sahesinde-calisanlarin-28-faizini-teskil-edir--35929.htm,https://xeberler.az/img/mid/43581.jpg,24-07-2025, 12:21,İKT QADINLAR ,"BMT-nin məlumatlarına görə, qadınlar dünyada elm və texnologiya sahəsində çalışanların yalnız 28%, rəqəmsal texnologiyalar üzrə iş yerlərində isə 22%-ni təşkil edir.Xeberler.az məlumat verir ki, bunu Ailə, Qadın və Uşaq Problemləri üzrə Dövlət Komitəsinin sədri Bahar Muradova “İKT-də Qadınlar” layihəsi çərçivəsində keçirilən “Rəqəmsal Sahibkarlıq” müsabiqəsinin qaliblərinin mükafatlandırma mərasimində deyib.O qeyd edib ki, Azərbaycanda isə İKT sahəsində çalışanların təxminən 30%-qadınlardır: ""Lakin texnologiyayönümlü sahibkarlıqdakı payımız cəmi 15% təşkil edir. Bu, bizə bir daha göstərir ki, qadınların innovasiya və rəqəmsal iqtisadiyyata çıxış imkanları daha geniş və sistemli şəkildə dəstəklənməlidir"".B.Muradova vurğulayıb ki, məhz bu hədəflərə xidmət üçün Dövlət Komitəsi, Rəqəmsal İnkişaf və Nəqliyyat Nazirliyi, eləcə də İnnovasiya və Rəqəmsal İnkişaf Agentliyi ilə birgə müsabiqə həyata keçirilib: ""Məqsəd qadınların İKT sahəsində təşəbbüslərini stimullaşdırmaq, onların cəmiyyətə təsir edə biləcək layihələrini ön plana çıxarmaq və təşviq etməkdir. Bu müsabiqə UNESCO-nun təşəbbüsü olan və hazırda 70-dən çox ölkədə fəaliyyət göstərən ""İnformasiya Hamı üçun"" (IFAP) proqramı çərçivəsində reallaşdırılır. Proqramın əsas məqsədi informasiya texnologiyalarına universal çıxışı təmin etmək, o cümlədən qadınlar arasında rəqəmsal bərabərsizliyi aradan qaldırmaqdır"". ",2025-07-24 17:22:11.151971
 ABB-nin Yasamal filialı əvvəlki ünvanında fəaliyyətini bərpa edib ,https://xeberler.az/new/details/abb-nin-yasamal-filiali-evvelki-unvaninda-fealiyyetini-berpa-edib--35928.htm,https://xeberler.az/img/mid/43580.jpg,24-07-2025, 12:16,İNTERNET BANKÇILIQ ,"ABB-nin filial şəbəkəsinin transformasiyası layihəsi çərçivəsində Bankın Yasamal filialında da yenilənmə aparılıb. Yasamal filialı artıq özünün əvvəlki ünvanında – Bakı şəhəri, Yasamal rayonu İnşaatçılar prospekti 14-də müştərilərin xidmətindədir.Filialın binası ABB-nin yeni brend kimliyinə, müasir inkişaf konseptinə uyğunlaşdırılıb. Bizneslərin, eləcə də fərdi müştərilərin maliyyə xidmətlərinə olan bütün ehtiyaclarının təmin edilməsi üçün burada hər cür şərait yaradılıb. Ən mühüm yeniliklərdən biri filial ofisində özünəxidmət rəqəmsal zonasının təşkilidir. Müştəri bu zonaya daxil olub bank əməkdaşının dəstəyinə ehtiyac qalmadan lazımi xidmətlərdən istifadə edə bilər.ABB-nin Yasamal filialında müxtəlif növ kredit, kassa-hesablaşma əməliyyatları, əmanətlər, pul köçürmələri, ödəniş kartlarının sifarişi, nağd valyuta ilə əməliyyatlar və s. bu kimi müxtəlif xidmətlərdən faydalanmaq mümkündür.ABB-nin müasir, faydalı və universal məhsul və xidmətləri barədə məlumatları Bankın filial və şöbələrindən, https://abb-bank.az/ rəsmi internet səhifəsindən və ya 937 nömrəli Məlumat Mərkəzindən, həmçinin rəsmi Facebook səhifəsindən əldə etmək olar. ",2025-07-24 17:22:11.713966
 Telegram ABŞ-də kripto pulqabısını istifadəyə verib ,https://xeberler.az/new/details/telegram-abs-de-kripto-pulqabisini-istifadeye-verib--35927.htm,https://xeberler.az/img/mid/43579.jpg,24-07-2025, 09:05,KRİPTOVALYUTA ,"Telegram tətbiqi ABŞ-də 87 milyon istifadəçisinə kripto pulqabısı xidmətini təqdim edib. Bu yeni xidmət TON blokçeyn texnologiyası əsasında hazırlanıb və birbaşa Telegram tətbiqinə inteqrasiya olunub. Bu o deməkdir ki, istifadəçilər Telegram tətbiqindən çıxmadan öz rəqəmsal valyutalarını asanlıqla idarə edə, göndərə və qəbul edə bilərlər.Xeberler.az bildirir ki, TON pulqabısı ilk dəfə 2023-cü ildə beynəlxalq istifadəçilər üçün istifadəyə verilmişdi, lakin ABŞ-da tənzimləyici qeyri-müəyyənliklər səbəbindən xidmətə çıxış indiyədək mümkün olmamışdı. İndi isə bu maneələr aradan qalxıb və Telegram ABŞ bazarında da bu xidməti təqdim etməyə başlayıb.Telegram şirkətinin açıqlamasına görə, ötən il dünya üzrə 100 milyondan çox istifadəçi TON pulqabısını aktivləşdirib ki, bu da Telegram-ın ümumi 1 milyard aktiv istifadəçisinin təxminən 10%-ni təşkil edir. TON blokçeyn üzərində isə gündə orta hesabla 334,000 əməliyyat həyata keçirilir ki, bu da platformanın populyarlığını və geniş istifadə olunduğunu göstərir.Bu addım Telegram-ın rəqəmsal valyutalar sahəsində mövqeyini gücləndirmək və istifadəçilərinə daha rahat, təhlükəsiz və sürətli pul əməliyyatları təklif etmək niyyətini əks etdirir. İstifadəçilər Telegram daxilində pul göndərməyi və almağı daha asanlıqla edə biləcək, bu da kripto valyutaların gündəlik həyatda istifadəsini genişləndirə bilər.  ",2025-07-24 17:22:12.289442
 İngiltərə və OpenAI strateji tərəfdaşlığa başlayır ,https://xeberler.az/new/details/ingiltere-ve-openai-strateji-terefdasliga-baslayir--35926.htm,https://xeberler.az/img/mid/43104.jpg,24-07-2025, 09:03,SÜNİ İNTELLEKT VƏ DATA ,"İngiltərə hökuməti və süni intellekt sahəsində qlobal lider olan OpenAI, süni intellekt təhlükəsizliyi üzrə birgə tədqiqatları genişləndirmək və ölkənin süni intellekt infrastrukturu, o cümlədən məlumat mərkəzlərinə investisiya yatırmaq məqsədilə yeni strateji əməkdaşlıq sazişi imzalayıb.Xeberler.az bildirir ki, texnologiyalar üzrə nazir Piter Kayl bu əməkdaşlığı “ölkədə görmək istədiyimiz dəyişikliklər üçün süni intellektin əsas vasitə olacağı” kimi qiymətləndirib. O vurğulayıb ki, bu texnologiya səhiyyənin (NHS) təkmilləşdirilməsindən tutmuş iqtisadi artıma və sosial imkanlara çıxışın artırılmasına qədər geniş sahələrdə həlledici rol oynayacaq.Nazir əlavə edib: “Bu dəyişikliklər, süni intellekt inqilabını irəli aparan OpenAI kimi şirkətlərsiz mümkün olmazdı. Bu əməkdaşlıq sayəsində onların fəaliyyətinin daha böyük hissəsi Birləşmiş Krallıqda həyata keçiriləcək.”Hökumət növbəti beş il ərzində dövlətə məxsus hesablama gücünü 20 dəfə artırmağı və süni intellektin inkişafı üçün 1 milyard funt sterlinq investisiya yatırmağı planlaşdırır.Tərəfdaşlıq çərçivəsində OpenAI Londondakı ofisini genişləndirəcək və ölkədə süni intellektin ədalət, müdafiə, təhlükəsizlik və təhsil texnologiyaları sahəsində tətbiqi istiqamətində araşdırmalar aparacaq.OpenAI-nin baş direktoru Sem Altman isə Birləşmiş Krallığın süni intellekt texnologiyalarının potensialını ilk dərk edən ölkələrdən biri olduğunu bildirib və Baş nazir Keir Starmer-in ölkəni süni intellekt üzrə “super güc”ə çevirməyi hədəfləyən “Süni İntellekt İmkanları Fəaliyyət Planı”nı yüksək qiymətləndirib.İngiltərə hökuməti hesab edir ki, süni intellekt texnologiyaları illik məhsuldarlığı 1.5% artıraraq, on il ərzində hər il 47 milyard funt sterlinq əlavə gəlir gətirə bilər.    ",2025-07-24 17:22:13.501263
 Amazon rəqəmsal yaddaş üzrə ixtisaslaşmış “Bee” startapını alıb ,https://xeberler.az/new/details/amazon-reqemsal-yaddas-uzre-ixtisaslasmis-bee-startapini-alib--35925.htm,https://xeberler.az/img/mid/43578.jpg,24-07-2025, 08:55,TEXNOLOGİYA ,"Amazon, süni intellekt əsaslı geyilə bilən texnologiyalar üzrə ixtisaslaşmış “Bee” startapını aldığını elan edib.Xeberler.az bildirir ki, bu barədə məlumatı startapın həmtəsisçisi Maria de Lourdes Zollo şəxsi LinkedIn hesabında paylaşıb. Amazon isə xəbəri TechCruncha təsdiqləyərək qeyd edib ki, razılaşma imzalansa da, hələ tam bağlanmayıb.“Bee” startapı istifadəçilərin səsini daim dinləyən və gündəlik fəaliyyətlərini asanlaşdırmaq üçün xatırlatmalar və tapşırıqlar siyahısı yaradan cihazlar istehsal edir. Bu cihazlar əsasən iki formada təqdim olunur: Fitbit-ə bənzər bilək qurğusu (qiyməti 49.99 ABŞ dolları, aylıq abunə haqqı isə 19 dollardır) və Apple Watch üçün mobil tətbiq. İstifadəçi cihazı əl ilə səssiz rejimə keçirmədikcə, qurğu ətrafdakı bütün səsləri qeydə alır.Şirkət gələcəkdə “bulud telefonu” adlı konsept üzərində işləməyi planlaşdırır – bu texnologiya vasitəsilə Bee cihazı istifadəçinin telefon hesablarına və bildirişlərinə çıxış əldə edərək daha fərdi və inteqrə olunmuş təcrübə təklif edəcək.Bee-nin rəsmi saytında qeyd edilir:“İnanırıq ki, hər kəsin fərdi və ətraf mühitə uyğun süni intellektə çıxışı olmalıdır. Elə bir intellekt ki, alət deyil, etibarlı bir yoldaş kimi hiss olunsun – sizi xatırlatsın, düşündürsün və gündəlik həyatınızda sizə bələdçilik etsin.”  ",2025-07-24 17:22:14.066640
 “Innostart” layihəsinin “DemoDay” tədbirləri uğurla keçirilib  ,https://xeberler.az/new/details/innostart-layihesinin-demoday-tedbirleri-ugurla-kecirilib--35924.htm,https://xeberler.az/img/mid/43571.jpg,23-07-2025, 21:15,STARTAP AZƏRBAYCAN ,"İnnovasiya və Rəqəmsal İnkişaf Agentliyinin dəstəyi, ""SUP VC"" şirkətinin təşkilatçılığı ilə regionlarda “Innostart” layihəsinin inkubasiya mərhələsinin “DemoDay” tədbirləri uğurla baş tutub. “DemoDay” tədbirində yerli dövlət və özəl təşkilatların nümayəndələri, innovasiya sahəsindən ekspertlər və müxtəlif startap təsisçiləri qatılıblar.Xeberler.az bildirir ki, “Innostart” inkubasiya proqramı çərçivəsində ümumilikdə 32 startap qurulub. Onların 29-u MVP (Minimum Viable Product) mərhələsinə yüksələrək, ilkin məhsullarını bazara təqdim etməyə hazırdırlar. Həmçinin, 14 startap artıq ilkin satış həyata keçirmiş və aktiv satış prosesləri davam etdirməkdədir. Regionlar üzrə startapların bölgüsü belədir: Sumqayıtda 10, Gəncədə 7, Lənkəranda 7, Naxçıvanda isə 8 startap fəaliyyət göstərir.Proqram müddətində iştirakçılar üçün iki fərqli inkubasiya mərhələsi təşkil olunub. Bu mərhələlərdə onlara biznes modellərinin inkişafı, məhsulun təkmilləşdirilməsi, bazar araşdırması və investorlarla əlaqələrin qurulması kimi sahələrdə dəstək göstərilib. Ümumilikdə 24 müxtəlif təlim keçrilmiş, startapların bacarıqları artırılıb və bazar şərtlərinə uyğunlaşmaları təmin edilib. Bundan əlavə, iki fərqli istiqamətdə individual mentorluq proqramları həyata keçirilib ki, bu da layihələrin spesifik problemlərinin həllində iştirakçılara kömək edib.Regional ""DemoDay"" tədbirləri startapların təqdimatları üçün geniş imkanlar təqdim edib. Növbəti mərhələdə startaplar öz ideyalarını “Grand DemoDay” tədbirində təqdim edəcəklər.“Grand DemoDay” tədbiri çərçivəsində çıxışı ilə fərqlənən ən yaxşı 4 startap ümumilikdə 50 000 manat mükafat qazanacaq. Bu, innovativ ideyaların dəstəklənməsi və reallaşdırılması üçün mühüm stimuldur.Bu inkubasiya proqramları regionlarda startap ekosisteminin inkişafına, gənc təşəbbüskarların dəstəklənməsinə və innovasiya yönümlü iqtisadiyyatın formalaşmasına mühüm töhfə verir. Layihənin uğurla keçirilməsi gələcəkdə belə təşəbbüslərin genişləndirilməsi və innovativ layihələrin artmasına zəmin yaradır. ",2025-07-24 17:22:14.897262
 MEDİA: Bir sıra dövlət xadimlərinin adından saxta açıqlamalar yayılıb ,https://xeberler.az/new/details/media:-bir-sira-dovlet-xadimlerinin-adindan-saxta-aciqlamalar-yayilib--35923.htm,https://xeberler.az/img/mid/43569.jpg,23-07-2025, 18:29,TƏHLÜKƏSİZLİK ,"Bəzi sosial şəbəkə hesablarında Azərbaycanın bir sıra dövlət xadimləri adından “deep fake” texnologiyası ilə hazırlanmış, reallığı əks etdirməyən açıqlamalar yayılıb.Xeberler.az bildirir ki, bu barədə Medianın İnkişafı Agentliyinin (MEDİA) yaydığı məlumatda qeyd edilib.Qeyd edilib ki, müəyyən dairələr tərəfindən süni intellektin köməyi ilə hazırlanan və informasiya mühitində yayılan silsilə xarakterli saxta videogörüntülər ictimai rəyi çaşdırmağa yönələn kobud manipulyasiya nümunəsidir.""Cəmiyyəti yalnız rəsmi mənbələrin verdiyi informasiyaya inanmağa, dövlətin rəsmi mövqeyini ifadə edən məlumatları ölkənin informasiya agentlikləri və digər peşəkar media subyektlərindən əldə etməyə çağırırıq. Azərbaycan vətəndaşlarını, jurnalistləri, ictimai fəalları bu kimi hallara qarşı hər zaman prinsipiallıq nümayiş etdirməyə, saxta və yalan məlumat əsaslı kampaniyaların, “deep fake” texnologiyaları ilə məzmunyaratma tendensiyasının vüsət aldığı bir şəraitdə sayıq olmağa səsləyirik"", - deyə məlumatda vurğulanıb. ",2025-07-24 17:22:15.923114
" ""ASAN xidmət"" ilə Seneqal arasında Anlaşma Memorandumu təsdiqlənib ",https://xeberler.az/new/details/asan-xidmet-ile-seneqal-arasinda-anlasma-memorandumu-tesdiqlenib--35922.htm,https://xeberler.az/img/mid/35771.jpg,23-07-2025, 16:01,QANUNVERİCİLİK ,"Azərbaycan Prezidenti yanında Vətəndaşlara Xidmət və Sosial İnnovasiyalar üzrə Dövlət Agentliyi (""ASAN xidmət"") ilə Seneqalın Dövlət İdarəçiliyi və Dövlət Xidmətlərində İslahatlar Nazirliyi arasında Anlaşma Memorandu təsdiq edilib.Xeberler.az məlumat verir ki, Prezident İlham Əliyev bununla bağlı Fərman imzalayıb.Fərmanla Anlaşma Memorandumu qüvvəyə mindikdən sonra ASAN xidmət müddəaların həyata keçirilməsini təmin edəcək.Bundan başqa, Xarici İşlər Nazirliyi Anlaşma Memorandumunun qüvvəyə minməsi üçün zəruri olan dövlətdaxili prosedurların yerinə yetirildiyi barədə Seneqal Hökumətinə bildiriş göndərəcək. ",2025-07-24 17:22:16.430106
 Magistraturaya qəbul olanların elektron sənəd qəbuluna başlanılır ,https://xeberler.az/new/details/magistraturaya-qebul-olanlarin-elektron-sened-qebuluna-baslanilir--35921.htm,https://xeberler.az/img/mid/43568.jpg,23-07-2025, 15:58,E - HÖKUMƏT ,"Sabah saat 15:00-dan etibarən ali təhsil pilləsinin magistratura səviyyəsinə qəbul olunanların elektron sənəd qəbuluna sabahdan start verilir.Xberler.az bildirir ki, bu barədə Elm və Təhsil Nazirliyindən məlumat verilib.Bildirilib ki, müraciətçilər https://portal.edu.az/ üzərindən qeydiyyatdan keçməklə “Ali və orta ixtisas təhsili müəssisələrinə təhsilalan qeydiyyatı” xidmətini seçə bilərlər. Açılan səhifədə müvafiq qəbul xətti üzrə şəxsi və qəbul məlumatlarının təsdiq edilməsi, həmçinin tələb olunan sənədlərin əlavə edilməsi mümkündür.Qeyd edək ki, elektron sistem üzrə qeydiyyat 1 avqust saat 18:00-da yekunlaşacaq. ",2025-07-24 17:22:17.207356
 Qazaxıstan-Çin sərhədində “Ağıllı gömrük” pilot layihəsinə start verilib ,https://xeberler.az/new/details/qazaxistan-cin-serhedinde-agilli-gomruk-pilot-layihesine-start-verilib--35920.htm,https://xeberler.az/img/mid/43567.jpg,23-07-2025, 15:57,AZNET ,"Qazaxıstan Respublikasının Maliyyə Nazirliyi Qazaxıstan-Çin sərhədində “Baxtı” (Qazaxıstan) – “Pokitu” (Çin) sərhəd-keçid məntəqələrində həyata keçiriləcək “Ağıllı gömrük” innovativ pilot layihəsinə start verildiyini elan edib.Xeberler.az “Kazinform”a istinadən məlumat verir ki, Qazaxıstan Maliyyə Nazirliyindən verilən məlumata görə, ilk dəfə olaraq sərhədi keçəcək pilotsuz yük maşınlarından istifadə olunacaq. Layihə tərəflər arasında Çinin Taçenq şəhərinin rəhbərliyi ilə keçirilən işgüzar görüş zamanı razılaşdırılıb.Layihədə sürücüsü olmayan pilotsuz nəqliyyat vasitələrinin (AGV) istifadəsi nəzərdə tutulur. Bundan əlavə, vahid elektron bəyannamənin tətbiqinə başlanılıb və keçid məntəqəsində yükdaşımaların qeydiyyatı rəqəmsal olacaq. Burada avtomatlaşdırılmış naviqasiya və idarəetmə də tətbiq edilib.Bu layihə sayəsində yük axınının ildə 10 milyon tona qədər artması, gömrük rəsmiləşdirilməsi vaxtının əhəmiyyətli dərəcədə azalması, nəqliyyat xərclərinin minimuma düşürülməsi, logistika əməliyyatlarının şəffaflığının və təhlükəsizliyinin artırılması, avtomobil infrastrukturunun boşaldılması və logistika qovşaqlarının inkişafı, habelə kənd təsərrüfatı məhsullarının, o cümlədən taxıl, yağlı bitkilər, ət və emal məhsulları ixracının stimullaşdırılması nəzərdə tutulur.Bildirilir ki, təşəbbüs sərhəd infrastrukturunun müasirləşdirilməsi, yeni iş yerlərinin yaradılması və investisiyaların cəlb edilməsinə əlavə stimul verəcək.“Yeni layihənin həyata keçirilməsi Çin ilə ticarət-iqtisadi əməkdaşlığı dərinləşdirəcək və Qazaxıstanın Mərkəzi Asiyada əsas tranzit qovşağı kimi mövqeyini gücləndirəcək”, - deyə Qazaxıstan Maliyyə Nazirliyi vurğulayıb. ",2025-07-24 17:22:17.788090
 Daha 3 tibbi məlumat “mygov” platformasına inteqrasiya olunub ,https://xeberler.az/new/details/daha-3-tibbi-melumat-mygov-platformasina-inteqrasiya-olunub--35919.htm,https://xeberler.az/img/mid/43566.jpg,23-07-2025, 15:55,E - HÖKUMƏT ,"Vətəndaşların tibbi məlumatlara mərkəzləşdirilmiş və rahat çıxışını təmin etmək məqsədilə “mygov” platformasına yeni inteqrasiyalar həyata keçirilib.Xeberler.az bildirir ki, bu barədə İnnovasiya və Rəqəmsal İnkişaf Agentliyi (İRİA) məlumat yayıb.Məlumata əsasən, İRİA və Səhiyyə Nazirliyinin birgə əməkdaşlığı nəticəsində elektron reseptlər artıq “mygov” platformasında əlçatan olub. İstifadəçilər onlara yazılmış reseptlərlə bağlı məlumatlarla həm veb, həm də mobil tətbiq üzərində tanış ola və yükləyə bilərlər.Bununla yanaşı, İRİA-nın İcbari Tibbi Sığorta üzrə Dövlət Agentliyi və TƏBİB-lə birgə həyata keçirdiyi inteqrasiya çərçivəsində instrumental diaqnostik müayinə nəticələri və tibbi göndərişlər də platformada təqdim olunur. Bu xidmətlər hazır sənəd formasında təqdim edilir. Dövlət tibb müəssisələri tərəfindən verilən instrumental diaqnostik müayinə nəticələrinə (MRT, KT, USM, EKQ, EEQ və s.), eləcə də həm dövlət, həm də özəl tibb müəssisələrinə verilən tibbi göndərişlərə “mygov” platforması üzərindən elektron şəkildə baxmaq və yükləmək mümkündür.Qeyd edək ki, bütün bu məlumatlara veb versiyada “Tibbməlumatlarım” bölməsi, mobil tətbiqdə isə “Sağlamlıq” kateqoriyası vasitəsilə çıxış mümkündür. ",2025-07-24 17:22:18.230619
 “Microsoft” Paris Notr-Dam kilsəsinin “rəqəmsal əkizi”ni yaradacaq ,https://xeberler.az/new/details/microsoft-paris-notr-dam-kilsesinin-reqemsal-ekizini-yaradacaq--35918.htm,https://xeberler.az/img/mid/38815.jpg,23-07-2025, 15:54,TEXNOLOGİYA ,"“Microsoft” şirkəti Paris Notr-Dam kilsəsinin “rəqəmsal əkizi”ni yaradacaq və süni intellekt modelləri üçün Avropa dillərinin sayını genişləndirəcək. Layihə 1800-1914-cü illər arasında Paris Milli Operasında nümayiş etdirilən 15 000 kino modeli kimi Fransanın aparıcı mədəniyyət müəssisələrində saxlanılan tarixi opera dəstlərini və milyonlarla artefaktı rəqəmsallaşdıracaq.Xeberler.az xarici mediaya istinadən məlumat verir ki, dağıdıcı yanğından sonra Notr-Dam kilsəsinin bərpası beş il çəkib. “Lakin rəqəmsal nüsxə çox asan olardı”, -deyə “Microsoft” prezidenti Bred Smit ötən ilin noyabrında qeyd etmişdi.O, bu yaxınlarda nəzəriyyənin praktikada sınaqdan keçirildiyini açıqlayıb və 1345-ci ildə inşa edilən kafedralın “rəqəmsal əkiz” alacağını bildirib.Notr-Damın rəqəmsal nüsxəsi Fransa Mədəniyyət Nazirliyinin İrs İnstitutu və “Iconem” startapı ilə birgə hazırlanır. “Rəqəmsal əkiz” yaratmaq üçün qabaqcıl vizuallaşdırma texnologiyaları və süni intellektdən (AI) istifadə olunur. “Layihənin məqsədi Notr-Damın hər bir detalını rəqəmsal formatda daimi olaraq qorumaq, onun strukturunun, tarixinin və rəmziliyinin saxlanılmasını və gələcək nəsillər üçün əlçatan olmasını təmin etməkdir”, - deyə “Microsoft” prezidenti paylaşımında yazıb.Onun sözlərinə görə, “rəqəmsal əkiz” Fransa dövlətinə bağışlanacaq və mühafizəçilər tərəfindən istifadə oluna və Notr- Dam kilsəsinin gələcək muzeyində nümayiş etdirilə bilər.Layihənin dəqiq büdcəsi və tamamlanma tarixi hələlik məlum deyil, lakin Smit fransız mediasına bildirib ki, iş ən azı bir il çəkəcək və çox güman ki, bir neçə milyon dollara başa gələcək. ",2025-07-24 17:22:18.912879
 Azercell gənclər üçün “DataMinds Bootcamp” proqramına start verib ,https://xeberler.az/new/details/azercell-gencler-ucun-dataminds-bootcamp-proqramina-start-verib--35917.htm,https://xeberler.az/img/mid/43560.jpg,23-07-2025, 15:50,MOBİL RABİTƏ ,"21 iyul tarixində Azercell-in təşkil etdiyi “DataMinds Bootcamp” proqramının açılış mərasimi baş tutub. “Amazon Web Services”in (AWS) texnoloji dəstəyi ilə həyata keçirilən layihə gənclərin data və süni intellekt sahəsində potensialını artırmaq, həmçinin ölkədə data sənayesinin inkişafına töhfə vermək məqsədi daşıyır. Xeberler.az bildirir ki, tədbirdə çıxış edən Azercell-in İnsan Kapitalının İdarə Edilməsi departamentinin direktoru Dilarə Hüseynova şirkətin gənclərin inkişafına verdiyi əhəmiyyəti vurğulayaraq, proqram çərçivəsində tələbələr üçün nəzərdə tutulan imkanlar barədə məlumat verib.Azercell-in Texnologiya və İnformasiya üzrə Baş direktoru Corc Held çıxışında şirkətin transformasiya strategiyasının süni intellekt, bulud texnologiyaları, güclü tərəfdaşlıq ekosistemi və innovasiya yönümlü təşəbbüslərə əsaslandığını qeyd edib. O, “DataMinds Bootcamp” proqramınının bu sahədə istedadlı və yenilikçi gənclərin gələcəyin texnologiya liderləri kimi yetişdirilməsində mühüm rol oynayacağını bildirib.Azərbaycan Nəqliyyat və Kommunikasiya Holdinqinin (AZCON) Rəqəmsal Transformasiya departamentinin direktoru Orxan Quliyev isə öz növbəsində data və süni intellekt texnologiyalarının müasir biznes və sənaye sahələrində artan roluna toxunaraq, onların qərarvermənin sürətləndirilməsi, proseslərin optimallaşdırılması və effektivliyin artırılmasında mühüm əhəmiyyət kəsb etdiyini qeyd edib.Tədbir zamanı şirkətin innovasiya təşəbbüsləri, korporativ sosial məsuliyyət layihələri və əsas fəaliyyət istiqamətləri iştirakçılara təqdim olunub, sonra isə sual-cavab sessiyası keçirilib.Qeyd edək ki, “DataMinds bootcamp”ına ümumilikdə 500-ə yaxın müraciət daxil olub. Üç mərhələli seçim prosesinin nəticəsində yerli və beynəlxalq ali məktəblərdə təhsil alan 31 bakalavr və magistr tələbəsi proqramda iştirak hüququ qazanıb. Seçilmiş iştirakçılar arasında Azərbaycan Dövlət İqtisad Universiteti (UNEC), Bakı Mühəndislik Universiteti, Azərbaycan Dövlət Neft və Sənaye Universiteti (ADNSU), Fransız-Azərbaycan Universiteti (UFAZ), ADA Universiteti, Bakı Ali Neft Məktəbi, Azərbaycan Texniki Universiteti, Xəzər Universiteti, New York Universiteti (NYU) və Varşava Texnologiya Universitetinin tələbələri yer alır.Yeddi həftəlik təlim proqramı çərçivəsində iştirakçılar interaktiv təlimlərdə iştirak edəcək, peşəkar mentorların dəstəyi ilə nəzəri biliklərini real biznes ssenariləri üzərində sınayacaq və yekunda öz layihələrini təqdim edəcəklər. Proqramı uğurla tamamlayan iştirakçılar sertifikatla təltif olunacaq və Azercell-də işə qəbul imkanı əldə edəcəklər.  ",2025-07-24 17:22:19.766893
" Banklar ödənişlərdə ""Az-QR"" standartına keçəcək ",https://xeberler.az/new/details/banklar-odenislerde-az-qr-standartina-kececek--35916.htm,https://xeberler.az/img/mid/41591.jpg,23-07-2025, 13:29,E-TİCARƏT ,"Bu ilin oktyabr ayının sonuna kimi Azərbaycanda bütün banklar ""Az-QR"" standartına keçəcək.Xeberler.az məlumat verir ki, bunu Azərbaycan Mərkəzi Bankının (AMB) sədri Taleh Kazımov rəhbərlik etdiyi qurumun faiz dəhlizinin parametrləri ilə bağlı qərarına həsr olunmuş mətbuat konfransında bildirib.Onun sözlərinə görə, bütün ödəniş nöqtələrində istehlakçılara ""QR""la ödənişlər təklif ediləcək: ""Bu, mikro və kiçik sahibkarlar üçün böyük üstünlükdür. Həm onların, həm də bankların xərcləri azalacaq. Kiçik sahibkarlar və təsərrüfatlar üçün 500-600 dollar verib pos-terminal almaq onların xərclərini xeyli artırır"", - deyə o qeyd edib. ",2025-07-24 17:22:20.789548
" I yarımildə sosial sahə üzrə 12,4 milyon elektron müraciət olunub ","https://xeberler.az/new/details/i-yarimilde-sosial-sahe-uzre-12,4-milyon-elektron-muraciet-olunub--35915.htm",https://xeberler.az/img/mid/43559.jpg,23-07-2025, 13:26,E - HÖKUMƏT ,"Əmək və Əhalinin Sosial Müdafiəsi Nazirliyinin fəaliyyət sahələri üzrə əhaliyə təqdim olunan elektron xidmətlərə bu ilin birinci yarımilində 12,4 milyon müraciət edilib.Xeberler.az bildirir ki, Nazirliyin İctimaiyyətlə əlaqələr şöbəsindən verilən məlumata görə, ölkənin sosial reyestri olan “e-sosial” portalından həmin dövrdə 8 milyon dəfə istifadə olunub, 132 min təyinat e-infrastruktur üzərindən, proaktiv qaydada həyata keçirilib.Son illərdə sosial sahədə icra edilən geniş elektronlaşma proqramı nəticəsində hazırda nazirliyin 159 xidmətindən 90 faizdən çoxu e-qaydada təqdim olunur. Həmçinin 60 proaktiv xidmət, geniş funksional imkanlara malik “e-sosial” portalı, “Əmək və Məşğulluq” altsistemi fəaliyyət göstərir.Nazirliyin e-sistemlərinin 80-dək qurumun informasiya bazaları ilə inteqrasiyası həyata keçirilir. Həmin qurumlardan sorğular da daxil olmaqla, cari ilin 6 ayı ərzində nazirliyin e-sistemləri üzərindən sorğu, müraciət və xidmət sayı 259 milyon olub. ",2025-07-24 17:22:21.367102
 İnformasiya sistemlərinə kiberhücumlar təşkil edən şəxs saxlanılıb ,https://xeberler.az/new/details/informasiya-sistemlerine-kiberhucumlar-teskil-eden-sexs-saxlanilib--35914.htm,https://xeberler.az/img/mid/43558.jpg,23-07-2025, 13:22,TƏHLÜKƏSİZLİK ,"Daxili İşlər Nazirliyi (DİN) tərəfindən kibertəhlükəsizliyin qorunması və kibercinayətlərə qarşı mübarizə tədbirləri davam etdirilir. Bu istiqamətdə nazirliyin Kibercinayətkarlıqla Mübarizə Baş İdarəsi vətəndaşların onlayn dövlət xidmətlərindən yararlanmaq üçün ən çox istifadə etdikləri sistemlərin məlumat bazalarına edilən kiberhücumlara qarşı xüsusi əməliyyat keçirib.Xeberler.az bildirir ki, bu barədə DİN-in mətbuat xidmətindən məlumat verilib.Bildirilib ki, tədbir zamanı kompüter sistemlərinə qanunsuz müdaxilə etməklə vətəndaşlara məxsus fərdi məlumatları əldə edən Bakı şəhər sakini Hüseyn Məhərrəmov müəyyən edilərək saxlanılıb. H. Məhərrəmov internet üzərindən xarici ölkə vətəndaşlarından ibarət kibercinayətkar dəstələrlə əlaqələr yaradıb, onların vasitəsilə Azərbaycan vətəndaşlarının fərdi məlumatlarının qorunduğu sistemlərin şifrələrini əldə edib, mühafizə tədbirlərini pozmaqla həmin serverlərə daxil olub. Daha sonra isə o, “Telegram” və digər sosial şəbəkələrdə yaratdığı anonim səhifələr vasitəsilə şəxsi məlumatları satışa çıxarıb. H. Məhərrəmov sosial şəbəkələrdə bir neçə müxtəlif nüfuzlu şəxsin fərdi məlumatlarını da paylaşaraq istənilən vətəndaş barədə informasiyanı pul müqabilində sata biləcəyi barədə reklam xarakterli elanlar da yerləşdirib. Bu şəxsin kibercinayət əməlləri ifşa olunduqdan sonra onun topladığı fərdi məlumatlar və müvafiq onlayn informasiya sistemlərinə qanunsuz girişi Baş İdarə əməkdaşları tərəfindən aradan qaldırılıb. Əldə edilən elektron sübutların ekspertizası nəticəsində H. Məhərrəmovun kompüter sistemlərinə qanunsuz müdaxilə etmə faktı bir daha təsdiqlənib.Faktla bağlı Cinayət Məcəlləsinin müvafiq maddəsi ilə cinayət işi başlanıb. H.Məhərrəmov təqsirləndirilən şəxs qismində cəlb olunmaqla istintaq aparılıb və cinayət işi yekunlaşdırılaraq baxılması üçün məhkəməyə göndərilib. H.Məhərrəmovla əlbir olan və xarici ölkələrdə gizlənən şəxslərin də saxlanılması istiqamətində həmin dövlətlərin polis qurumları ilə birgə əməliyyat-texniki tədbirlər davam etdirilir. ",2025-07-24 17:22:21.972851
 ABŞ Milli Nüvə Təhlükəsizliyi İdarəsinə kiberhücum edilib ,https://xeberler.az/new/details/abs-milli-nuve-tehlukesizliyi-idaresine-kiberhucum-edilib--35913.htm,https://xeberler.az/img/mid/42114.jpg,23-07-2025, 08:24,TƏHLÜKƏSİZLİK ,"""Microsoft SharePoint"" proqram təminatına edilən haker hücumu ABŞ-nin Energetika Nazirliyinin Milli Nüvə Təhlükəsizliyi İdarəsinə də təsirsiz ötüşməyib.Xeberler.az bildirir ki, bu barədə ""Bloomberg"" agentliyi məlumat verib.Qeyd olunur ki, cinayətkarlar məxfi məlumatlara çıxış əldə edə bilməyiblər.Energetika Nazirliyi agentliyə bildirib ki, haker hücumu quruma ""minimal şəkildə"" təsir göstərib və mütəxəssislər ""zərər görmüş sistemləri"" bərpa edirlər.Məlumata görə, hakerlərin hücumundan həmçinin ABŞ-nin Təhsil Nazirliyi, bir sıra ştat səviyyəli qurumlar və Avropa və Yaxın Şərq ölkələrinin hökumətlərinə məxsus sistemlər də zərər çəkib.""Microsoft"" iddia edir ki, hücumlarda Çinlə əlaqəli olduğu güman edilən ""Linen Typhoon"" və ""Violet Typhoon"" qruplaşmaları iştirak edə bilər. ",2025-07-24 17:22:22.579354
 Almaniyanın media şirkəti haker hücumuna məruz qalıb ,https://xeberler.az/new/details/almaniyanin-media-sirketi-haker-hucumuna-meruz-qalib--35912.htm,https://xeberler.az/img/mid/40316.jpg,22-07-2025, 23:28,TƏHLÜKƏSİZLİK ,"Almaniyanın ən böyük qəzetlərindən biri olan “Süddeutsche Zeitung”u nəşr edən “Südwestdeutsche Medienholding” (SWMH) media şirkəti haker hücumuna məruz qalıb.Xeberler.az TASS-a istinadən məlumat verir ki, “Südwestdeutsche Zeitung” informasiya təhlükəsizliyi ilə bağlı kritik insidentlə üzləşib. Üçüncü şəxslər SWMH şəbəkəsinə qısa zamanda daxil ola biliblər. SWMH bu girişi bloklayıb”, - media holdinqdən bildirilib.Hakerlər şirkətin mərkəzi şəbəkəsinə hücum ediblər, lakin insident onlayn platformaların fəaliyyətinə və qəzetlərin nəşrinə təsir etməyib. Bütün nəşrlər həmişəki kimi nəşr olunmağa davam edir.SWMH-dən vurğulanıb ki, hüquq-mühafizə orqanları ilə əməkdaşlıq çərçivəsində hakerlərin şəxsiyyətinin və məqsədlərinin müəyyən edilməsi istiqamətində iş aparılır. Şirkət həmçinin gələcəkdə oxşar hadisələrin qarşısını almaq üçün kibertəhlükəsizlik tədbirlərini gücləndirmək niyyətindədir. ",2025-07-24 17:22:23.595565
 “AzParking” tətbiqində internetsiz istifadə rejimi aktivləşdirilib ,https://xeberler.az/new/details/azparking-tetbiqinde-internetsiz-istifade-rejimi-aktivlesdirilib--35911.htm,https://xeberler.az/img/mid/43557.jpg,22-07-2025, 23:14,E-TİCARƏT ,"Parklanma yerlərində nəqliyyat vasitələrinin parklanması zamanı sürücülər tərəfindən bəyanetmə prosesini rahat və maneəsiz həyata keçirmək məqsədilə “AzParking” mobil tətbiqində internetsiz istifadə rejimi aktivləşdirilib.Xeberler.az bildirir ki, bu funksiya sayəsində istifadəçilər mobil cihazda internet paketi bitsə belə, “AzParking” tətbiqindən ödənişsiz şəkildə yararlana bilərlər.Yenilik hazırda “Azercell”, “Bakcell” və “Nar” abunəçiləri üçün aktivdir. Qeyd edilən mobil operatorlar üzərindən internet paketi olmadıqda belə, istifadəçilər tətbiqin əsas funksiyalarından faydalana bilərlər. Bura ən yaxın parklanma məntəqələrini görmək, parklanma müddətini başlatmaq və sonlandırmaq, əvvəlcədən əlavə edilmiş kart vasitəsilə ödəniş etmək, yeni avtomobil əlavə etmək və fərdi parklanma talonuna müraciət etmək kimi funksiyalar daxildir.Qeyd edək ki, bu yanaşma yalnız cihazda mobil internet (mobil data) açıq olduqda keçərlidir. İstifadəçinin telefon nömrəsi birtərəfli bağlıdırsa və ya ümumiyyətlə şəbəkə yoxdursa, funksiyadan istifadə mümkün deyil. ",2025-07-24 17:22:24.325128
 Tələbələrin köçürülməsi üzrə elektron sənəd qəbulu başa çatıb ,https://xeberler.az/new/details/telebelerin-kocurulmesi-uzre-elektron-sened-qebulu-basa-catib--35910.htm,https://xeberler.az/img/mid/43556.jpg,22-07-2025, 18:24,İKT TƏHSİL ,"Tələbələrin köçürülməsi üzrə elektron sənəd qəbulu başa çatıb, 1500-dən çox tələbə ali təhsil müəssisəsini, ixtisasını və ya təhsilalma formasını dəyişmək üçün müraciət edib.Xeberler.az məlumat verir ki, bu barədə Elm və Ali Təhsil üzrə Dövlət Agentliyindən bildirilib.Qeyd edilib ki, 2025–2026-cı tədris ili üzrə tələbələrin köçürülməsi ilə bağlı elektron sənəd qəbulu 15-22 iyul tarixlərində portal.edu.az platforması üzərindən həyata keçirilib.Hazırda köçürülmə prosesinin növbəti - müəssisə tərəfindən qiymətləndirmə mərhələsi başlayıb. Bu mərhələdə təqdim edilmiş müraciətlər təhsil müəssisələri tərəfindən araşdırılır və müvafiq qərarlar qəbul edilir.Təhsil müəssisəsi tərəfindən müsbət qərar verildiyi halda, tələbənin şəxsi kabinetində “Təsdiq et” və ya “İmtina et” düymələrindən birini seçməsi tələb olunur. Tələbə “Təsdiq et” düyməsini seçərək yerdəyişməyə razılıq verdiyi halda, proses rəsmiləşdirilmiş hesab olunur. Əks halda, müraciət qüvvədən düşür.Bu səbəbdən tələbələrə şəxsi kabinetlərini mütəmadi olaraq izləmələri tövsiyə olunur.Qeyd edək ki, imtina cavabı alan şəxslər nəticələrin elan edilməsindən sonra 2 təqvim günü ərzində apellyasiya müraciəti təqdim edə bilərlər. ",2025-07-24 17:22:25.146650
 “Baza” Telegram-kanalına məlumat ötürən polislər saxlanılıb ,https://xeberler.az/new/details/baza-telegram-kanalina-melumat-oturen-polisler-saxlanilib--35909.htm,https://xeberler.az/img/mid/32356.jpg,22-07-2025, 18:22,AZNET ,"Rusiyada xidməti məlumatları üçüncü şəxslərə ötürən polis əməkdaşları saxlanılıb.Xeberler.az Rusiya mətbuatına istinadən məlumat verir ki, bu barədə DİN-in rəsmi nümayəndəsi İrina Volk sosial şəbəkələrdə məlumat verib.""Rusiya DİN-in əməliyyatçıları daxili işlər orqanlarının ərazi bölmələrinin bir neçə əməkdaşının qanunsuz fəaliyyətinin qarşısını alıb. Saxlanılanlar xidməti vəzifələrinin icrası çərçivəsində onlara məlum olan məlumatları üçüncü şəxslərə ötürüblər"", - o qeyd edib.Hüquq-mühafizə orqanlarında bildirilib ki, söhbət məlumatların “Baza” Telegram-kanalının əməkdaşlarına ötürülməsindən gedir. ",2025-07-24 17:22:26.037248
 MEDİA: Daxili işlər naziri adından saxta açıqlama yayılıb ,https://xeberler.az/new/details/media:-daxili-isler-naziri-adindan-saxta-aciqlama-yayilib--35908.htm,https://xeberler.az/img/mid/43509.jpg,22-07-2025, 17:19,TƏDBİRLƏR ,"Medianın İnkişafı Agentliyi sosial şəbəkə hesablarında paylaşılmış saxta informasiya ilə bağlı açıqlama yayıb.Xeberler.az açıqlamanı təqdim edir: “Bir sıra sosial şəbəkə hesablarında Azərbaycan Respublikasının daxili işlər naziri adından Azərbaycan Respublikası Prezidentinin açıqlamalarına dair həqiqətə uyğun olmayan saxta şərh yayılıb.Son günlər kampaniya xarakteri alan bu uydurma iddialar ictimai rəyi çaşdırmağa yönələn kobud informasiya manipulyasiyası nümunəsidir.Cəmiyyəti yalnız rəsmi mənbələrin verdiyi informasiyaya inanmağa, dövlətin rəsmi mövqeyini ifadə edən məlumatları ölkənin informasiya agentlikləri və digər peşəkar media subyektlərindən əldə etməyə çağırırıq.Azərbaycan vətəndaşlarını, jurnalistləri, ictimai fəalları bu kimi hallara qarşı hər zaman prinsipiallıq nümayiş etdirməyə, saxta və yalan məlumat əsaslı kampaniyaların vüsət aldığı bir şəraitdə sayıq olmağa səsləyirik”. ",2025-07-24 17:22:26.834719
 “Nar” milli mətbuatın 150 illiyini media nümayəndələri ilə qeyd edib ,https://xeberler.az/new/details/nar-milli-metbuatin-150-illiyini-media-numayendeleri-ile-qeyd-edib--35907.htm,https://xeberler.az/img/mid/43554.jpg,22-07-2025, 17:16,MOBİL RABİTƏ ,"Azərbaycan milli mətbuatının 150 illiyi münasibətilə ölkənin sərfəli mobil operatoru olan “Nar” media nümayəndələri üçün xüsusi tədbir təşkil edib. Tədbirdə müxtəlif media orqanlarını təmsil edən 30 jurnalist iştirak edib. Mobil operator jurnalistləri peşə bayramı münasibətilə təbrik edərək cəmiyyətin məlumatlandırılmasında onların rolunu yüksək qiymətləndirib.Tədbir çərçivəsində jurnalistlər üçün həm əyləncəli proqram, həm də komanda əsaslı intellektual oyunlar təşkil olunub. Yarışların sonunda qalib komandalara müxtəlif dəyərli hədiyyələr təqdim edən “Nar”ın İctimaiyyətlə əlaqələr və korporatov ünsiyyət departamentinin direktoru Hökümə Kərimova media nümayəndələrini təbrik edib: “Milli mətbuatın 150 illiyi təkcə medianın deyil, bütövlükdə cəmiyyətin bayramıdır. Bu illər ərzində jurnalistlər daim informasiya körpüsü rolunu oynayıb, ictimaiyyətin etibar etdiyi söz daşıyıcıları olublar. “Nar” olaraq biz medianın cəmiyyətin inkişafında oynadığı rolu yüksək qiymətləndirir, jurnalistlərlə etibarlı və şəffaf əməkdaşlığa xüsusi önəm veririk”. Bundan əlavə, tədbir iştirakçıları – media nümayəndələri də öz növbələrində milli mətbuatın tarixi yolundan bəhs edərək “Nar”ın bu əlamətdar günü onlarla birlikdə qeyd etməsini yüksək dəyərləndirib.Qeyd edək ki, “Nar” media ilə şəffaf və dayanıqlı münasibətləri əsas tutaraq, uzun illərdir, jurnalistlər üçün əlçatan və operativ məlumat mübadiləsini təşviq edir. Bu tədbir “Nar”ın informasiya sahəsində medianın roluna verdiyi önəmi və bu istiqamətdə davamlı dəstəyini bir daha nümayiş etdirdi. “Nar”ın dəstəyi ilə milli mediamızın inkişafına yönəlmiş sosial layihələr haqqında daha ətraflı məlumatı buradan əldə edə bilərsiniz.Hazırda 2,2 milyon abunəçiyə yüksəkkeyfiyyətli rabitə xidmətləri göstərən “Nar” son 6 ildə Müştəri Loyallığı İndeksinə görə ölkədə lider mobil operatordur. Mobil operator müştəriyönümlülük strategiyasına sadiq qalaraq sərfəli qiymət qarşılığında üstün xidmət təqdim edir. ",2025-07-24 17:22:27.642745
 “Kiber Yay Məktəbi 2025”in rəsmi açılış mərasimi keçirilib ,https://xeberler.az/new/details/kiber-yay-mektebi-2025in-resmi-acilis-merasimi-kecirilib--35906.htm,https://xeberler.az/img/mid/43535.jpg,22-07-2025, 15:32,TƏDBİRLƏR ,"İyulun 21-də Dövlət Təhlükəsizliyi Xidmətinin (DTX) Bilgəh İstirahət Mərkəzində Azərbaycan Kibertəhlükəsizlik Təşkilatları Assosiasiyasının (AKTA) təşkilatçılığı ilə keçirilən “Kiber Yay Məktəbi 2025”in rəsmi açılış mərasimi baş tutub.Xeberler.az məlumat verir ki, mərasimdə açılış nitqi ilə çıxış edən AKTA-nın İdarə Heyətinin sədri Pənah Musayev bildirib ki, artıq 4-cü dəfədir keçirilən yay məktəbi İslam Əməkdaşlıq Təşkilatının rəsmi kibertəhlükəsizlik platforması olan OIC-CERT tərəfindən “Qlobal Təhlükəsizlik Mükafatı”na layiq görülüb. Pənah Musayev təlimlərə qardaş Türkiyədən də iştirakçıların qatıldığını bildirib. Təlimlər Bakı Ali Neft Məktəbində keçiriləcək.Daha sonra “Kiber Yay Məktəbi 2025”in keçirilməsi təşəbbüsünə dəstək verən DTX Milli Kibertəhlükəsizlik Mərkəzinin rəisi, general-mayor Davud Rüstəmov qeyd edib ki, təlimlərə kibertəhdidlərə qarşı ən son metodlarla mübarizə təcrübəsinə malik mütəxəssislərlə dəstək verməyə hazırdır.Bakı Ali Neft Məktəbinin rektoru Elmar Qasımov bildirib ki, kibertəhlükəsizlik və rəqəmsal istiqamət gənclərin gələcəkdə ixtisas seçimlərinə təsir edəcək. Elmar Qasımov informasiya texnologiyaları üzrə ölkədə savadlı kontingentin formalaşdığını da vurğulayıb.2021-ci ildə keçirilmiş Kiber yay məktəbi çərçivəsində təşkil edilən CTF yarışında qalib olaraq kiber qəhrəman titulu qazanmış və hazırda dünyanın yüksək nüfuzlu universitetlərindən sayılan Kolumbiya Universitetində kompüter elmləri üzrə təhsil alan Mehdi Rəsulov kiberdüşərgə ilə bağlı təəsüratlarını bölüşüb.Tədbirdə iştirak edən DTX-nin Heydər Əliyev adına Akademiyasının rəisi, general-mayor Elşad Nəsirov informasiya əsrində kibertəhlükəsizlik istiqamətinin mühüm əhəmiyyət kəsb etdiyini vurğulayaraq hibrid təhdidlərlə mübarizə metodlarının öyrənilməsinin vacibliyini vurğulayıb.Azərbaycan Texniki Universitetinin rektoru Vilayət Vəliyev və Bakı Mühəndislik Universitetinin rektoru Yaqub Piriyev çıxışlarında yay məktəbinin iştirakçılarına uğurlar diləyərək, tövsiyələrini veriblər.Daha sonra Azərbaycan İnternet Forumunun prezidenti Osman Gündüz çıxış edərək yay məktəblərinin keçirilməsinin ölkədə kibertəhlükəsizlik üzrə ixtisaslaşmış gənclərin formalaşmasında mühüm rol oynadığını qeyd edib.Rəsmi açılış mərasimindən sonra şirkətlər tərəfindən təqdimatlara start verilib. “Crowdstrike” şirkətinin regional meneceri Sübhan Şərifov və AKTA-nın tərkibində fəaliyyət göstərən kiberdiasporun aktiv üzvü, “Amazon Web Services” şirkətinin meneceri Elşən Həsənov təqdimatla çıxış ediblər.AKTA-nın İcraçı direktoru Rauf Cabbarov bildirib ki, layihənin əsas məqsədi kibertəhlükəsizlik sahəsində ixtisaslı kadrların hazırlanması, gənclərin bu istiqamətdə maarifləndirilməsi, beynəlxalq əməkdaşlıq və şəbəkələşmənin təşviqidir. O, vurğulayıb ki, Yay məktəbinə Azərbaycan və Türkiyədən 130 iştirakçı qatılıb. Onlardan 57 nəfəri yerli universitetlərdə AKTA-nın təşəbbüsü ilə yaradılan Kiber Klublarının üzvləridir.Yay məktəbi müddətində iştirakçılar üçün hər gün intensiv təlimlər, praktiki məşğələlər, ekspertlərlə görüşlər, master-klaslar, həmçinin “Capture The Flag” adlı real ssenariyə əsaslanan kiberyarış təşkil olunacaq. Təlimlər Azərbaycan və ingilis dillərində aparılacaq və tələbələr “Red Team” və “Blue Team” formatında qruplara bölünərək, fərqli ssenarilər üzərində çalışacaqlar.Yan tədbirlər sırasına Kiber Təhsil Forumu, AKTA ekspertlərinin açıq havada “meet-up” tədbiri, Kiber diaspor üzvlərinin master-klasları daxildir.Tədbirin əsas tərəfdaşları “Caspel” “Crowdstrike”, “CaspianTech”, Bakı Ali Neft Məktəbi, sponsorları “Techpro”, “MegaSec”, ESET, “Crocusoft”, “Rabalon” şirkətləridir. CTF yarışları YER hostinqin, təhsil yarışları isə “Code Academy” və MilliSec-in tərəfdaşlığı ilə baş tutacaq.“Kiber Yay Məktəbi 2025” iyulun 26-dək davam edəcək.  ",2025-07-24 17:22:29.235277
 AMEA-da süni intellekt və rəqəmsal inkişaf istiqamətində gedən proses sürətlə davam edir ,https://xeberler.az/new/details/amea-da-suni-intellekt-ve-reqemsal-inkisaf-istiqametinde-geden-proses-suretle-davam-edir--35905.htm,https://xeberler.az/img/mid/43531.jpg,22-07-2025, 15:23,SÜNİ İNTELLEKT VƏ DATA ,"Bu gün süni intellekt, rəqəmsal texnologiyalar cəmiyyətimizin ən müxtəlif sahələrinə sirayət edib və onların tətbiqi günü-gündən genişlənməkdə davam edir.Xeberler.az bildirir ki, bu sözləri iyulun 22-də “Yeniləşən Akademiyada rəqəmsal inkişaf və süni intellekt strategiyası: problemlər, həllər və vəzifələr” mövzusunda AMEA-nın Rəyasət Heyətinin iclasında AMEA-nın prezidenti akademik İsa Həbibbəyli bildirib.O, Prezident İlham Əliyevin süni intellekt və rəqəmsal inkişaf məsələlərinə xüsusi önəm verdiyini deyən akademik İsa Həbibbəyli dövlət başçısı tərəfindən bu istiqamətdə ardıcıl olaraq “Azərbaycan Respublikasında Rəqəmsal İnkişaf Konsepsiyası”nın təsdiq edilməsi haqqında Fərman və “Azərbaycan Respublikasının 2025–2028-ci illər üçün süni intellekt Strategiyası”nın təsdiq edilməsi haqqında Sərəncam imzaladığını diqqətə çatdırıb.Həmçinin ölkə başçısının “Dövlət orqanları (qurumları) arasında sənəd mübadiləsinin elektronlaşdırılması haqqında” Fərmanının dövlətimizin elektronlaşma işinə verdiyi önəmin məntiqi davamı olduğunu söyləyib.Bundan əlavə qeyd edib ki, iyulun 19-da Xankəndidə Prezident İlham Əliyevin iştirakı ilə keçirilən III Şuşa Qlobal Media Forumunun “Rəqəmsal keçidlər: Süni intellekt dövründə informasiya və media dayanıqlılığının gücləndirilməsi” mövzusuna həsr edilməsi, dövlət başçısının bu istiqamətdə suallara cavab verməsi və bir sıra vəzifələr qoyması gələcək tədqiqatlarımıza yön verəcəkdir.Prezident İlham Əliyevin çağırışları və tapşırıqlarını, eləcə də dünyada bu sahədə gedən tendensiyaları nəzərə alaraq, Milli Elmlər Akademiyasında da süni intellekt və rəqəmsal inkişafla bağlı mühüm işlərin görüldüyünü deyən akademik İsa Həbibbəyli AMEA-da bu işləri həyata keçirmək üçün “Elektron Akademiya” şöbəsinin yaradıldığını diqqətə çatdırıb. Qeyd edib ki, ötən müddət ərzində AMEA-nın Ümumi yığıncaqlarında, Rəyasət Heyətinin iclaslarında, bir sıra müşavirələrdə akademik İsa Həbibbəyli, akademik Rasim Əliquliyev, akademik Əli Abbasov, AMEA-nın müxbir üzvü Kamil Aydazadə tərəfindən süni intellektlə bağlı məruzələr geniş ictimaiyyətə təqdim olunub, aparılan tədqiqatlar və gələcək gözləntilərlə bağlı məlumat verilib.AMEA rəhbəri qeyd edib ki, süni intellektin humanitar və ictimai elmlərə tətbiqi başlıca hədəflərdəndir və bu gün süni intellekt şeir, hekayə, ssenari yazır, tədqiqatlar aparır, müxtəlif çətin əməliyyatları icra edir və onun yeniləşən Akademiyada da tətbiqi və inkişaf etdirilməsi olduqca vacibdir. Akademik İsa Həbibbəyli bu il “Elm günü” ilə bağlı AMEA-nın tədbirində akademik Əli Abbasovun İdarəetmə Sistemləri İnstitutunun əməkdaşları tərəfindən süni intellekt vasitəsilə hazırlanmış, Xalq yazıçısı Anarın səsləndirdiyi videonu təqdim etməsinin böyük maraqla qarşılandığını söyləyib.AMEA-nın elmi müəssisə və təşkilatlarında elektron xidmətlərlə bağlı şöbələrin fəaliyyət göstərdiyini, artıq bu prosesin ikinci mərhələsi olaraq süni intellektlə bağlı şöbələrin yaradıldığını bildirən akademik İsa Həbibbəyli Dilçilik İnstitutunda Süni intellekt və kompüter dilçiliyi, Fəlsəfə İnstitutunda Süni intellekt və rəqəmsal inkişaf, Şərqşünaslıq İnstitutunda Rəqəmsal şərqşünaslıq, Folklor İnstitutunda Rəqəmsal folklor və netnoqrafik analiz kimi şöbələrin fəaliyyət göstərdiyini, digər müəssisələrdə də bu prosesin davam etdiyini vurğulayıb.Akademiyada elektronlaşma işinin sürətlə davam etdiyini deyən akademik İsa Həbibbəyli  “Elektron Akademiya” şöbəsi tərəfindən AMEA-da işıq üzü görən jurnallardan artıq 21-nin elektron bazasının yaradıldığını, məqalələrə DOİ identifikatorunun verildiyini, Akademiyanın 3 jurnalının TÜBİTAK-ın DərgiPark bazasına daxil edildiyini, həmçinin milli DərgiPark şəbəkəsinin yaradıldığını söyləyib. Bu günlərdə AMEA-da aparılan elektronlaşma işinin məntiqi davamı kimi AMEA-nın Mərkəzi Elmi Kitabxanasında yenilənmiş elektron kitabxananın təqdimatının keçirildiyini bildirən AMEA rəhbəri qeyd edib ki, elektron kataloqa 127 000 yeni resurs əlavə olunub və bununla da elektron kataloqda resursların sayı 827 000-ə çatıb, istifadəçilərin rahatlığı üçün uzaqdan əlçatımlılıq təmin olunub. Bundan əlavə, inklüziv xidmət resursları hazırlanıb, “Danışan kitablar” və s. ilk dəfə Akademiyada oxuculara təqdim edilir. Eyni zamanda kitabxananın girişində quraşdırılmış avtomatlaşdırılmış sistem vasitəsilə oxucuların kataloqlara əlçatımlığı və sürətli kitab sifarişi kimi məsələlər təkmilləşdirilib.Süni intellekt və rəqəmsal inkişaf istiqamətində AMEA-da gedən prosesin sürətlə davam etdiyini deyən akademik İsa Həbibbəyli elmi müəssisələrin bu prosesə daha aktiv qoşulmasının ümumi işin inkişafına təkan verəcəyini bildirib. ",2025-07-24 17:22:30.980516
 AMEA-nın Rəyasət Heyətinin iclası keçirilib ,https://xeberler.az/new/details/amea-nin-reyaset-heyetinin-iclasi-kecirilib--35904.htm,https://xeberler.az/img/mid/43534.jpg,22-07-2025, 15:16,TƏDBİRLƏR ,"İyulun 22-də “Yeniləşən Akademiyada rəqəmsal inkişaf və süni intellekt strategiyası: problemlər, həllər və vəzifələr” mövzusunda AMEA-nın Rəyasət Heyətinin iclası keçirilib.Xeberler.az bildirir ki, tədbirdə AMEA-nın prezidenti akademik İsa Həbibbəyli, AMEA-nın Rəyasət Heyətinin üzvləri, AMEA-nın müşavirləri, AMEA-nın Rəyasət Heyəti aparatının şöbə müdirləri, elmi katibləri, elmi müəssisə və təşkilatların direktorları, müavinləri, elektron xidmətlər şöbələrinin məsul əməkdaşları və aidiyyəti şəxslər iştirak ediblər.İclası giriş nitqi ilə açan AMEA-nın prezidenti akademik İsa Həbibbəyli bildirib ki, bu gün süni intellekt, rəqəmsal texnologiyalar cəmiyyətimizin ən müxtəlif sahələrinə sirayət edib və onların tətbiqi günü-gündən genişlənməkdə davam edir. Prezident İlham Əliyevin süni intellekt və rəqəmsal inkişaf məsələlərinə xüsusi önəm verdiyini deyən akademik İsa Həbibbəyli dövlət başçısı tərəfindən bu istiqamətdə ardıcıl olaraq “Azərbaycan Respublikasında Rəqəmsal İnkişaf Konsepsiyası”nın təsdiq edilməsi haqqında Fərman və “Azərbaycan Respublikasının 2025–2028-ci illər üçün süni intellekt Strategiyası”nın təsdiq edilməsi haqqında Sərəncam imzaladığını diqqətə çatdırıb. Həmçinin ölkə başçısının “Dövlət orqanları (qurumları) arasında sənəd mübadiləsinin elektronlaşdırılması haqqında” Fərmanının dövlətimizin elektronlaşma işinə verdiyi önəmin məntiqi davamı olduğunu söyləyib.Bundan əlavə qeyd edib ki, iyulun 19-da Xankəndidə Prezident İlham Əliyevin iştirakı ilə keçirilən III Şuşa Qlobal Media Forumunun “Rəqəmsal keçidlər: Süni intellekt dövründə informasiya və media dayanıqlılığının gücləndirilməsi” mövzusuna həsr edilməsi, dövlət başçısının bu istiqamətdə suallara cavab verməsi və bir sıra vəzifələr qoyması gələcək tədqiqatlarımıza yön verəcəkdir.Prezident İlham Əliyevin çağırışları və tapşırıqlarını, eləcə də dünyada bu sahədə gedən tendensiyaları nəzərə alaraq, Milli Elmlər Akademiyasında da süni intellekt və rəqəmsal inkişafla bağlı mühüm işlərin görüldüyünü deyən akademik İsa Həbibbəyli AMEA-da bu işləri həyata keçirmək üçün “Elektron Akademiya” şöbəsinin yaradıldığını diqqətə çatdırıb. Qeyd edib ki, ötən müddət ərzində AMEA-nın Ümumi yığıncaqlarında, Rəyasət Heyətinin iclaslarında, bir sıra müşavirələrdə akademik İsa Həbibbəyli, akademik Rasim Əliquliyev, akademik Əli Abbasov, AMEA-nın müxbir üzvü Kamil Aydazadə tərəfindən süni intellektlə bağlı məruzələr geniş ictimaiyyətə təqdim olunub, aparılan tədqiqatlar və gələcək gözləntilərlə bağlı məlumat verilib.AMEA rəhbəri qeyd edib ki, süni intellektin humanitar və ictimai elmlərə tətbiqi başlıca hədəflərdəndir və bu gün süni intellekt şeir, hekayə, ssenari yazır, tədqiqatlar aparır, müxtəlif çətin əməliyyatları icra edir və onun yeniləşən Akademiyada da tətbiqi və inkişaf etdirilməsi olduqca vacibdir. Akademik İsa Həbibbəyli bu il “Elm günü” ilə bağlı AMEA-nın tədbirində akademik Əli Abbasovun İdarəetmə Sistemləri İnstitutunun əməkdaşları tərəfindən süni intellekt vasitəsilə hazırlanmış, Xalq yazıçısı Anarın səsləndirdiyi videonu təqdim etməsinin böyük maraqla qarşılandığını söyləyib.AMEA-nın elmi müəssisə və təşkilatlarında elektron xidmətlərlə bağlı şöbələrin fəaliyyət göstərdiyini, artıq bu prosesin ikinci mərhələsi olaraq süni intellektlə bağlı şöbələrin yaradıldığını bildirən akademik İsa Həbibbəyli Dilçilik İnstitutunda Süni intellekt və kompüter dilçiliyi, Fəlsəfə İnstitutunda Süni intellekt və rəqəmsal inkişaf, Şərqşünaslıq İnstitutunda Rəqəmsal şərqşünaslıq, Folklor İnstitutunda Rəqəmsal folklor və netnoqrafik analiz kimi şöbələrin fəaliyyət göstərdiyini, digər müəssisələrdə də bu prosesin davam etdiyini vurğulayıb.Akademiyada elektronlaşma işinin sürətlə davam etdiyini deyən akademik İsa Həbibbəyli “Elektron Akademiya” şöbəsi tərəfindən AMEA-da işıq üzü görən jurnallardan artıq 21-nin elektron bazasının yaradıldığını, məqalələrə DOİ identifikatorunun verildiyini, Akademiyanın 3 jurnalının TÜBİTAK-ın DərgiPark bazasına daxil edildiyini, həmçinin milli DərgiPark şəbəkəsinin yaradıldığını söyləyib.Bu günlərdə AMEA-da aparılan elektronlaşma işinin məntiqi davamı kimi AMEA-nın Mərkəzi Elmi Kitabxanasında yenilənmiş elektron kitabxananın təqdimatının keçirildiyini bildirən AMEA rəhbəri qeyd edib ki, elektron kataloqa 127 000 yeni resurs əlavə olunub və bununla da elektron kataloqda resursların sayı 827 000-ə çatıb, istifadəçilərin rahatlığı üçün uzaqdan əlçatımlılıq təmin olunub. Bundan əlavə, inklüziv xidmət resursları hazırlanıb, “Danışan kitablar” və s. ilk dəfə Akademiyada oxuculara təqdim edilir. Eyni zamanda kitabxananın girişində quraşdırılmış avtomatlaşdırılmış sistem vasitəsilə oxucuların kataloqlara əlçatımlığı və sürətli kitab sifarişi kimi məsələlər təkmilləşdirilib.Süni intellekt və rəqəmsal inkişaf istiqamətində AMEA-da gedən prosesin sürətlə davam etdiyini deyən akademik İsa Həbibbəyli elmi müəssisələrin bu prosesə daha aktiv qoşulmasının ümumi işin inkişafına təkan verəcəyini bildirib.Sonra AMEA-nın Rəyasət Heyəti aparatının “Elektron Akademiya” şöbəsinin müdiri fizika-riyaziyyat üzrə fəlsəfə doktoru Fariz İmranov “Elektron Akademiya” şöbəsinin fəaliyyətinin mövcud durumu və inkişaf perspektivləri” mövzusunda məruzə ilə çıxış edib.Bildirib ki, “Crossref Publishers İnternational Linking Assosation, İnc.” tərəfindən AMEA (ANAS) adı altında DOİ prefiksi təsis edilib və AMEA nəşrlərinə (jurnallar, konfrans materialları və s.) rəqəmsal obyekt identifikatoru (DOI) ödənişsiz təmin olunur.Hazırki dövrdə ümumilikdə 29 elmi jurnal DOİ identifikatoru ilə təmin edilir. 2025-ci ilin ilk 6 ayı ərzində 16 elmi jurnalın 17 nömrəsində dərc olunmuş 315 məqaləyə DOİ identifikatoru təmin edilib.AMEA dövri elmi jurnallarının nüfuzlu beynəlxalq elmmetrik bazalara daxil olunmasını dəstəkləmək məqsədi ilə WoS tələblərinin öyrənilməsinə önəm verilib. Şöbənin əməkdaşı Aida Tağıyeva tərəfindən nümunəvi sayt platforması və AMEA elmi jurnallarının Açıq Jurnal Sistemi - AMEA Dərgi Parkı yaradılıb. Bu günədək AMEA-nın 21 elmi jurnalının nümunəvi saytı yaradılıb, domen və hostinqlə təmin edilərək AMEA Dərgi Parkına daxil edilib. 4 jurnal müraciət edib, onlara müvafiq formalar təqdim olunub. Hazırda AMEA Dərgi Parkında 21 jurnalın 154 (99) nömrəsinin 2386 (1705) məqaləsi yerləşdirilib.2024-cü ildə AMEA Dərgi Parkına daxil olan 3 jurnal - “Azərbaycan Riyaziyyat Jurnalı”, “Müqaisəli ədəbiyyatşünaslıq” və “Azərbaycan ərazisində seysmoproqnoz müşahidələri” jurnalları Türkiyənin TÜBİTAK ULAKBİM DergiParkına daxil edilib, Türkiyədə yayımlanır və xülasələndirilir.AMEA əməkdaşlarının AMEA Dərgi Parkı-na daxil olan jurnallarda nəşr olunmuş məqalələrinin AMEA İnsan Resursları və Elmmetrik Məlumatlar Bazasındakı (AMEA İREMB) müvafiq profillərinə inteqrasiya edilməsi izlənilir. Həmçinin AMEA Dərgi Parkı-na daxil olan jurnalların AMEA Rəqəmsal Elmi İnformasiya Sisteminə (AMEA REİRS) inteqrasiya olunması nəzərdə tutulur.Məruzəçi bildirib ki, AMEA-da elmi tədqiqat prosesinin rəqəmsal informasiya mühitinə inteqrasiyasının genişləndirilməsi məqsədilə AMEA Rəqəmsal Elmi İnformasiya Resursları Sistemi (REİRS) işlənilir. AMEA MEK balansında olan server təmir edilərək işlək vəziyyətə gətirilib, sistem bu server üzərinə quraşdırılıb və sınaq rejimində istismar olunur. Sistem, həmçinin TÜBİTAK ULAKBİM APERTA və TÜBİTAK ULAKBİM HARMAN sistemlərinin funksionallığına analoji inkişaf etdirilir. Fondların təsnifatlandırmasında Şpringer kimi nəhəng bazaların təsnifatlandırma sistemləri iləuyğunlşma nəzərə alınır.Vikipediya Ensiklopediyasında fəaliyyət barədə məlumat verən F.İmranov 2025-ci ilin ilk 6 ayı ərzində AMEA əməkdaşları tərəfindən ümumilikdə 1601 yeni məqalənin yaradıldığını bildirib. Hazırda “Vikipediya”da Azərbaycan dilində 206.130 məqalə var,redaktələrin sayı isə 8.234.405-dir. Azərbaycandilli vikipediya ümumilikdə 55-ci yerdədir. Vikipediyada məqalələrin sayından fərqli olaraq, dərinliyi (xüsusi keyfiyyət göstəricisi) daha önəmlidir. Bu səbəbdən Azərbaycanca Vikipediya özündən qabaqsıralarda olan 27 fərqli dildəki vikipediyalardan dərinliyinə görə üstündür.F.İmranov vurğulayıb ki, AMEA Microsoft şirkəti tərəfindən akademik qurumların fəaliyyətinin dəstəklənməsi layihələrinə qoşulmaq imkanı əldə etmiş və dərhal şirkətin təqdim etdiyi akademik bonuslardan istifadə edilməyə başlanmışdır. Anas.az domeni üzərindən AMEA əməkdaşlarına 2000 korporativ e-mail ünvanlarının təmin edilməsi, korporativ e-mail ünvanlarının üzərindən lisenziyalı Microsoft Ofis və digər proqram təminatının onlayn istifadəsi, lisenziyalı TEAMS və digər komunikasiya vasitələrinin istifadəsi və s. həyata keçirilmişdir.Şöbə müdiri süni intellekt və robot texnologiyalarının inkişaf etdirilməsi, Azərbaycan dilində Sözlərin Universal Funksionallıqla İşlənilməsi (AMEA SUFİ) və s. istiqamətlərdə görülmüş işləri də diqqətə çatdırıb.“AMEA İnsan Resursları və Elmmetrik Məlumatlar Bazasının (İREMB) yenilikləri və inkişaf istiqamətləri” mövzusunda çıxış edən “Elektron Akademiya” şöbəsinin müdir müavini texnika üzrə fəlsəfə doktoru Həsən Nağıyev bildirib ki, İREMB bu il server üzərinə quraşdırılıb və istifadəyə verilib. Bazada ümumilikdə AMEA, ayrı-ayrı müəsssisələrin və ayrı-ayrı əməkdaşların elmmetrik göstəriciləri WoS, Scopus, Google Scholar, TÜBİTAK DERGİPARK, ORCHİD və s. qeydə alınır, təhlil olunur, ranqlaşdırılır, strukturlaşdırılır və vizual nümayiş etdirilir.O, qeyd edib ki, AMEA İREMB-in fəaliyyəti TÜBİTAK ULAKBİM əməkdaşları tərəfindən təhlil edilib, mahiyyətinin özünəməxsusluğu yüksək dəyərləndirilib və birgə əməkdaşlıq layihəsi çərçivəsində daha da genişləndirilməsi tövsiyyə olunub. AMEA İREMB yaradılan AMEA Rəqəmsal Elmi İnformasiya Resursları Sistemi – AMEA REİRS-lə inteqrasiya olunur. Hazırki dövr ərzində AMEA-nın 1498 əməkdaşının 1062Google Scholar profilinin 890-ı aktivdir. Bu profillərdə 371 əsər və 577 istinad Google Scholar tərəfindən qeydə alınıb. Ümumilikdə Google Scholar-da AMEA əməkdaşlarının 26630 (25597) əsəri qeydə alınıb, əsərlərə 39997 (37457) istinad olunub. Əməkdaşların əsərlərinin sayına, əsərlərinə edilmiş istinadların sayına, h-indeksinə görə ranqlaşdırılması icra olunur.“Beynəlxalq reytinqlərdə yüksək nəticə əldə etmək strategiyaları” mövzusunda çıxış edən “Elektron Akademiya” şöbəsinin baş mütəxəssisi Aygün Əliyeva bildirib ki, əsas beynəlxalq reytinq sistemləri olan Scopus - bütün sahələr üzrə nəzərdən keçirilən jurnalları, kitabları və konfrans materiallarını əhatə edir, Web of Science (WOS) - ən qədim və ən prestijli akademik sitat məlumat bazalarından biridir, Google Scholar -müxtəlif mənbələrdən olan elmi məqalələri, tezisləri, kitabları və konfrans sənədlərini indeksləşdirən sərbəst əldə edilə bilən veb axtarış motorudur, Zentralblath - Yalnız riyaziyyatla bağlı nəşrlər daxildir. O qeyd edib ki, Scopus, Web of Science, Google Scholar və Zentralblatt kimi təşkilatlar tərəfindən indeksləşdirilmək və onların daxilində yaxşı istinadlar AMEA-nın akademik nüfuzunu və təsirini əhəmiyyətli dərəcədə artıra bilir. AMEA üçün Qlobal Reytinqin Yaxşılaşdırılması Strategiyasını təqdim edən məruzəçi beynəlxalq görünürlüyün gücləndirilməsi, tədqiqat mükəmməlliyinin artırılması, rəqəmsal mövcudluğun və bilik transferinin yaxşılaşdırılması kimi və s. bir sıra təkliflərini səsləndirib.“Jurnallar, hesabatlar və data dəstləri açıq girişlə daha geniş istinad imkanları yaradır. Tədqiqatçıların elmi profilləri (Google Scholar, ORCID) aktiv şəkildə qurulmalıdır.Akademik şəbəkələrdə aktiv olmaq bizə daha geniş çevrə qazandırır. Məqalələrimizi nüfuzlu jurnallarda dərc etdirmək önəmlidir. Akademik qurumların qlobal reytinqdə yüksək yer tutması üçün strateji planlama olduqca vacibdir. Bu uzunmüddətli yanaşma reytinqləri yaxşılaşdırmaqla yanaşı, həm də AMEA-nın qlobal elmə və innovasiyaya verdiyi töhfəni gücləndirəcək”, - deyə məruzəçi söyləyib.Daha sonra məruzələr ətrafında çıxışlar dinlənilib. Akademik Rasim Əliquliyev, akademik Arif Həşimov, akademik Adil Qəribov, akademik Əli Abbasov, AMEA-nın müxbir üzvü Kamil Aydazadə, tarix üzrə fəlsəfə doktoru Fərhad Quliyev və filologiya üzrə fəlsəfə doktoru Mehman Həsənli çıxış edərək dünyada və ölkəmizdə, eləcə də Akademiyada rəqəmsal inkişaf və süni intellekt istiqamətində aparılan tədqiqatlarla bağlı fikirlərini bölüşüb, görülən işləri yüksək qiymətləndirib, fikir və təkliflərini səsləndiriblər. ",2025-07-24 17:22:32.008337
 Nazir Rəşad Nəbiyev Füzulidə vətəndaşları qəbul edəcək ,https://xeberler.az/new/details/nazir-resad-nebiyev-fuzulide-vetendaslari-qebul-edecek--35903.htm,https://xeberler.az/img/mid/43530.jpg,22-07-2025, 15:12,TƏDBİRLƏR ,"Rəqəmsal inkişaf və nəqliyyat naziri Rəşad Nəbiyev 25 iyul 2025-ci il tarixində saat 09:00-da Füzuli rayonunun Horadiz şəhərində yerləşən Heydər Əliyev Mərkəzində Beyləqan, İmişli, Xocavənd və Füzuli rayonlarının sakinlərini qəbul edəcək.Xeberler.az bildirir ki, Nazir bu bölgələrdə göstərilən nəqliyyat, telekommunikasiya, o cümlədən internet, teleradio yayımı və poçt xidmətləri sahəsində əhalini maraqlandıran məsələlərlə bağlı vətəndaşları dinləyəcək.Qəbula 24 iyul 2025-ci il tarixinə qədər Rəqəmsal İnkişaf və Nəqliyyat Nazirliyinin Çağrı mərkəzi (1655) və elektron poçtu ([email protected]), 010 250 48 48 və 012 598 58 58 (daxili 222 və 290) nömrəli telefonlar vasitəsilə yazılmaq mümkündür.Qeyd edək ki, qəbul mərkəzi icra hakimiyyəti orqanları və digər idarəetmə qurumları rəhbərlərinin şəhər və rayonlarda iyul ayı üzrə vətəndaşların qəbulu cədvəlinə əsasən həyata keçiriləcək. ",2025-07-24 17:22:33.430473
 AMEA-da elektron elmin inkişaf istiqamətləri müzakirə olunub ,https://xeberler.az/new/details/amea-da-elektron-elmin-inkisaf-istiqametleri-muzakire-olunub--35902.htm,https://xeberler.az/img/mid/43529.jpg,22-07-2025, 13:38,PROQRAMLAR ,"Azərbaycan Milli Elmlər Akademiyasında (AMEA) elektron elmin inkişaf istiqamətləri və ""Elektron Akademiya"" şöbəsinin vəzifələrinə həsr olunmuş tədbir keçirilib.Xeberler.az məlumat verir ki, iclası açan AMEA-nın prezidenti akademik İsa Həbibbəyli bu gün süni intellektin, rəqəmsal texnologiyaların cəmiyyətimizin ən müxtəlif sahələrinə sirayət etdiyini və onların tətbiqinin gündən-günə genişləndiyini bildirib. Prezident İlham Əliyevin süni intellekt və rəqəmsal inkişaf məsələlərinə xüsusi önəm verdiyini deyən akademik İsa Həbibbəyli dövlət başçısı tərəfindən bu istiqamətdə ardıcıl olaraq “Azərbaycan Respublikasında Rəqəmsal İnkişaf Konsepsiyası”nın təsdiq edilməsi haqqında Fərman və “Azərbaycan Respublikasının 2025–2028-ci illər üçün süni intellekt Strategiyası”nın təsdiq edilməsi haqqında Sərəncam imzaladığını diqqətə çatdırıb. Həmçinin ölkə başçısının “Dövlət orqanları (qurumları) arasında sənəd mübadiləsinin elektronlaşdırılması haqqında” Fərmanının dövlətimizin elektronlaşma işinə verdiyi önəmin məntiqi davamı olduğunu söyləyib.O, çıxışında AMEA-da son 2 il ərzində elektron xidmətlər sahəsində aparılan işlər, jurnalların elektronlaşdırılması, məqalələrə DOİ identifikatorunun verilməsi, milli DərgiPark bazasının yaradılması, Akademiyanın elmi müəssisə və təşkilatlarında süni intellekt və rəqəmsallaşma ilə bağlı görülən işləri diqqətə çatdırıb.Sonra riyaziyyat üzrə fəlsəfə doktoru Fariz İmranov ""Elektron Akademiya"" şöbəsinin mövcud durumu və inkişaf perspektivləri haqqında məruzə edib.Tədbirdə texnika elmləri üzrə fəlsəfə doktoru Həsən Nağıyev AMEA İnsan Resursları və Elmmetrik Məlumatlar Bazasının (İREMB) yenilikləri və inkişaf istiqamətlərini təqdim edib. AMEA Rəyasət Heyətinin ""Elektron Akademiya"" şöbəsinin baş mütəxəssisi Aygün Əliyeva isə beynəlxalq reytinqlərdə yüksək nəticələrin əldə edilməsi strategiyaları barədə məlumat verib. ",2025-07-24 17:22:34.560848
 Mədəniyyət və kommunikasiya mövzusunda təlim təşkil olunub ,https://xeberler.az/new/details/medeniyyet-ve-kommunikasiya-movzusunda-telim-teskil-olunub--35901.htm,https://xeberler.az/img/mid/43528.jpg,22-07-2025, 13:36,TƏDBİRLƏR ,"Mədəniyyət Nazirliyinin təşkilatçılığı ilə ""Mədəniyyət və kommunikasiya: müasir media strategiyaları"" mövzusunda təlim keçirilib.Xeberler.az bildirir ki, 22 İyul – Milli Mətbuat Günü münasibətilə reallaşan təlimdə Mədəniyyət Nazirliyinin tabeliyində fəaliyyət göstərən müəssisələrin media və kommunikasiya üzrə məsul əməkdaşları iştirak ediblər.Bildirilib ki, Azərbaycan Dövlət Mədəniyyət və İncəsənət Universitetinin prorektoru sənətşünaslıq üzrə fəlsəfə doktoru, dosent Sevil Kərimova tərəfindən aparılan təlimdə alim mədəniyyət və kommunikasiya məfhumları ilə bağlı fikirlərini bölüşüb. O bu sahədə müasir beynəlxalq təcrübədən danışıb, əsas tendensiyaları konkret faktlarla diqqətə çatdırıb.Təlimin gedişində media ilə ünsiyyət, rəqəmsal kommunikasiya strategiyaları və s. anlayışlar barədə də söhbət açılıb, qeyd olunan sahə üzrə fəaliyyət göstərən əməkdaşların diqqət yetirməli olduğu məqamlar vurğulanıb.Mədəniyyət Nazirliyinin Media və kommunikasiya şöbəsinin müdiri Aynur Kərimova təlimin əhəmiyyətini yüksək qiymətləndirib. Deyib ki, informasiya cəmiyyətində mədəniyyət müəssisələrinin fəaliyyətinə dair mətbu məhsul hazırlanarkən çağdaş oxucunun tələbatı ilə yanaşı, aidiyyəti qurumun və ümumiyyətlə, dövlətin mədəniyyət siyasəti də nəzərə alınmalıdır.Sonra mövzu ilə bağlı fikir mübadiləsi aparılıb.  ",2025-07-24 17:22:35.798852
 Azercell Milli mətbuatının 150 illik yubileyi münasibətilə media nümayəndələrini təbrik edir! ,https://xeberler.az/new/details/azercell-milli-metbuatinin-150-illik-yubileyi-munasibetile-media-numayendelerini-tebrik-edir--35900.htm,https://xeberler.az/img/mid/43527.jpg,22-07-2025, 13:32,MOBİL RABİTƏ ,"Bu gün – 22 iyul, Azərbaycan mətbuatının əsasını qoyan “Əkinçi” qəzetinin nəşrindən 150 il ötür. Həsən bəy Zərdabinin təşəbbüsü ilə 1875-ci ildə işıq üzü görən bu nəşr ana dilində informasiya yayımı və milli maarifçilik ənənələrinin formalaşmasına mühüm töhfə verib.Azercell Telekom ənənəsinə sadiq qalaraq, Milli Mətbuat və Jurnalistika Günü münasibətilə “Mediacell” tarif paketinin abunəçilərinə və İkinci Qarabağ müharibəsində iştirak etmiş media nümayəndələrinə  5GB həcmində internet paketi hədiyyə edir. Təqdim olunan mobil internet 30 gün müddətində aktiv olacaq. Daha ətraflı məlumat əldə etmək üçün linkə keçid edə bilərsiniz.Eyni zamanda, şirkətin sosial media kanallarında media və jurnalistika mövzusuna həsr olunmuş maarifləndirici və əyləncəli interaktiv müsabiqələr keçirilib. Aktiv iştirakçılar arasından seçilən qaliblərə müxtəlif hədiyyələr təqdim olunub.Media nümayəndələrinin fəaliyyətini hər zaman diqqət mərkəzində saxlayan Azercell, 2011-ci ildən etibarən “Mediacell” tarif paketi vasitəsilə ölkədə rəsmi qeydiyyatdan keçmiş media orqanlarında çalışan KİV nümayəndələri üçün fərdi şərtlərlə xidmət göstərən ilk mobil operatordur. Şirkət media nümayəndələrinin peşəkar inkişafına dəstək məqsədilə ingilis dili kursları, ixtisaslaşmış seminarlar və təlim proqramları da daxil olmaqla, müxtəlif istiqamətli təşəbbüslər həyata keçirməklə bu sahəyə töhfəsini davam etdirir.Azercell, həmçinin Vətən müharibəsi zamanı cəbhə xəttindən yerli və beynəlxalq ictimaiyyətə doğru və operativ məlumat çatdıran jurnalistlərin etibarlı və fasiləsiz rabitə ilə təmin olunmasına xüsusi diqqət yetirib. Şirkət, işğaldan azad edilmiş ərazilərdə peşə borcunu yerinə yetirərkən şəhidlik zirvəsinə ucalmış jurnalistlər Məhərrəm İbrahimov və Sirac Abışovun əziz xatirəsini hər zaman dərin hörmətlə anır.Azercell media sahəsində çalışan bütün əməkdaşları təbrik edir, peşəkar fəaliyyətlərində uğurlar arzulayır! ",2025-07-24 17:22:37.017351
 Rusiya “WhatsApp”ı “Max” ilə əvəz etməyi planlaşdırır ,https://xeberler.az/new/details/rusiya-whatsappi-max-ile-evez-etmeyi-planlasdirir--35899.htm,https://xeberler.az/img/mid/37656.jpg,22-07-2025, 12:08,SOSİAL MEDIA ,"Rusiya “WhatsApp”ı qadağan etməyi və onu “Max” ilə əvəz etməyi planlaşdırır.Xeberler.az bildirir ki, bu barədə “The Times”də məlumat yayıb.Qeyd olunub ki, “Max” sosial şəbəkə platforması Rusiya dövləti tərəfindən yaradılıb və vətəndaşların daha geniş şəkildə izlənilməsi bu vasitə ilə mümkün olacaq. Sözügedən proqram hökumət orqanlarına rusiyalıların maliyyə fəaliyyətlərini, məkanlarını və internet brauzerlərini nəzarət altında saxlamaq üçün imkan verəcək.Bildirilir ki, bu applikasiyanın smartfonlara yüklənməsinə sentyabrın 1-dən başlanılacaq.Xatırladaq ki, bir neçə gün əvvəl Rusiya parlamentinin informasiya texnologiyaları komitəsini sədrinin müavini Anton Qorelkin “WhatsApp”ın Rusiya bazarını tərk etməyə hazırlaşmalı olduğunu deyib. ",2025-07-24 17:22:39.165076
 “e-Tabib” mobil tətbiqində yeni bölmə yaradılıb ,https://xeberler.az/new/details/e-tabib-mobil-tetbiqinde-yeni-bolme-yaradilib--35898.htm,https://xeberler.az/img/mid/43526.jpg,22-07-2025, 12:06,E - HÖKUMƏT ,"İcbari tibbi sığorta hesabına əhaliyə göstərilən tibbi xidmətlərin keyfiyyətinə ictimai nəzarətin təşviqi məqsədilə İcbari Tibbi Sığorta üzrə Dövlət Agentliyi (İTSDA) tərəfindən “e-Tabib” mobil tətbiqinə yeni funksionallıq əlavə olunub. Artıq istifadəçilər istifadə etdikləri tibbi xidmətlərin keyfiyyətini təqdim olunan məmnuniyyət sorğusunda iştirak etməklə qiymətləndirə biləcəklər.Xeberler.az bildirir ki, bu barədə İTSDA-nın mətbuat xidmətindən məlumat verilib.Bildirilib ki, yeni bölmə vətəndaşlara müraciət etdikləri tibbi xidməti, həmin xidməti göstərən həkimi və tibb müəssisəsini qiymətləndirməyə imkan verir.Sorğuda iştirak etmək üçün “e-Tabib” mobil tətbiqinin əsas səhifəsində yerləşən “Müraciətlərim” bölməsinə daxil olmaq, daha sonra tibbi xidməti seçərək “İTS məmnuniyyət sorğusu” keçidinə klikləmək kifayətdir.Bununla yanaşı, tətbiqdə bir sıra digər yeniliklər də yaradılıb:- Əsas səhifəyə “Xəbərlər” bölməsi əlavə olunub. İstifadəçilər burada icbari tibbi sığorta sahəsindəki yeniliklərlə tanış ola biləcəklər;- Maarifləndirici hekayələr bölməsi istifadəyə verilib. Bu bölmədə sağlam həyat tərzini təşviq edən və istifadəçiləri məlumatlandıran məzmunlar paylaşılır;- “Sağlam və təhlükəsiz hamiləlik” adlı yaradılan yeni bölmədə hamilə qadınlara yönəlik faydalı məsləhətlər və tövsiyələr əks olunur.Yenilənmiş “e-Tabib” mobil tətbiqi tibb müəssisələri ilə vətəndaşlar arasında daha şəffaf və qarşılıqlı əlaqəli münasibətin qurulmasına töhfə verməklə yanaşı, göstərilən xidmətlərin monitorinqi və davamlı təkmilləşdirilməsi üçün də vacib alətə çevrilir. ",2025-07-24 17:22:39.781290
 XRİTDX-də ilk yarımilin yekunlarına həsr olunmuş müşavirə keçirilib ,https://xeberler.az/new/details/xritdx-de-ilk-yarimilin-yekunlarina-hesr-olunmus-musavire-kecirilib--35897.htm,https://xeberler.az/img/mid/43521.jpg,22-07-2025, 12:02,TƏDBİRLƏR ,"Xüsusi Rabitə və İnformasiya Təhlükəsizliyi Dövlət Xidmətində (XRİTDX) bu ilin yanvar-iyun aylarının yekunlarına həsr olunmuş geniş tərkibli müşavirə keçirilib.Xeberler.az məlumat verir ki, iclası giriş sözü ilə açan xidmət rəisi general leytenant İlqar Musayev dünyada yeni texnologiyaların sürətlə tətbiq edildiyi bir zamanda informasiya təhlükəsizliyi sahəsində Azərbaycan Respublikasının Prezidenti, Silahlı Qüvvələrin Ali Baş Komandanı İlham Əliyevin apardığı uzaqgörən siyasəti nəticəsində ölkəmizin mühüm uğurlar qazandığını vurğulayıb.İ.Musayev xidmət tərəfindən həyata keçirilən islahatlar, kibertəhlükəsizlik sahəsində milli resursların gücləndirilməsi, beynəlxalq əməkdaşlığın genişləndirilməsi, müasir texnologiyalara əsaslanan yeni layihələrin icrası və informasiya təhlükəsizliyi üzrə bilik və bacarıqların artırılması istiqamətində görülmüş işlər, həmçinin qarşıda duran prioritet vəzifələr barədə ətraflı danışıb və bu sahədə fəaliyyətin daha da səmərəli təşkili ilə bağlı aidiyyəti struktur rəhbərlərinə tapşırıqlar verib.Daha sonra xidmətin fəaliyyət istiqamətlərini və gələcək planlarını əhatə edən hesabat təqdim olunub. Müşavirə zamanı çıxış edən struktur bölmələrin rəhbərləri hesabat dövründə dövlət orqanlarının xüsusi dövlət rabitəsi, hökumət rabitəsi, xüsusi təyinatlı informasiya-telekommunikasiya sistemləri və şəbəkələri ilə təmin edilməsi, onların internet şəbəkəsi ilə əlaqələndirilməsi, internet informasiya resurslarının Məlumat və Resurs Mərkəzində yerləşdirilməsi və istismarı, informasiya təhlükəsizliyinin təmin olunması və bu sahədə tələblərin gücləndirilməsi ilə bağlı görülən işlər barədə geniş məlumat veriblər.Qeyd olunub ki, əldə edilən nəticələr ötən ilin eyni dövrü ilə müqayisədə xidmətin fəaliyyətində texnoloji imkanların genişləndirilməsi, beynəlxalq tərəfdaşlıq əlaqələrinin möhkəmləndirilməsi və kibertəhlükəsizlik sahəsində institusional inkişaf istiqamətində ciddi irəliləyişləri nümayiş etdirir.Tədbirin sonunda 26 İyun – Azərbaycan Respublikasının Silahlı Qüvvələri Günü münasibətilə Xüsusi Rabitə və İnformasiya Təhlükəsizliyi Dövlət Xidmətinin bir sıra əməkdaşına mükafatlar təqdim olunub. ",2025-07-24 17:22:40.875069
 Britaniya süni intellekti dövlət xidmətlərində tətbiq edəcək ,https://xeberler.az/new/details/britaniya-suni-intellekti-dovlet-xidmetlerinde-tetbiq-edecek--35896.htm,https://xeberler.az/img/mid/39150.jpg,22-07-2025, 11:59,SÜNİ İNTELLEKT VƏ DATA ,"“ChatGPT” süni intellekt platformasının yaradıcısı olan “OpenAI” şirkəti ilə Böyük Britaniya hökuməti arasında dövlət xidmətlərində məhsuldarlığın artırılması məqsədilə süni intellektdən istifadəyə dair razılaşma imzalanıb.Xeberler.az BBC-yə istinadla məlumat verir ki, Elm və texnologiya departamenti ilə imzalanan anlaşma memorandumu “OpenAI” şirkətinə dövlət məlumatlarına çıxış imkanı verə və onun proqram təminatının təhsil, müdafiə, təhlükəsizlik və ədliyyə sahələrində istifadəsini nəzərdə tuta bilər.Texnologiya üzrə dövlət katibi Piter Kayl bildirib ki, süni intellekt Birləşmiş Krallıqda dəyişikliklərin aparılmasında və iqtisadi artımın təmin olunmasında əsas rol oynayacaq.Anlaşma memorandumunda qeyd olunur ki, Böyük Britaniya və “OpenAI” süni intellektin imkanları və təhlükəsizlik risklərini daha yaxşı başa düşmək və bu risklərin azaldılması üçün birgə işləmək niyyətindədir. Sənəddə, həmçinin məlumat mübadiləsi proqramının hazırlanması və ictimaiyyətin müdafiəsi ilə demokratik dəyərlərin qorunması üçün təminat mexanizmlərinin inkişaf etdirilməsi nəzərdə tutulur.“OpenAI”nin baş direktoru Sem Altman bildirib ki, bu təşəbbüs hamı üçün rifah gətirəcək. ",2025-07-24 17:22:41.914331
 Tramp İlham Əliyevin “lll Şuşa Qlobal Media Forumu”ndakı çıxışını paylaşıb ,https://xeberler.az/new/details/tramp-ilham-eliyevin-lll-susa-qlobal-media-forumundaki-cixisini-paylasib--35895.htm,https://xeberler.az/img/mid/40451.jpg,22-07-2025, 09:10,SOSİAL MEDIA ,"Donald Tramp Azərbaycan Prezidenti İlham Əliyevin “lll Şuşa Qlobal Media Forumu”ndakı çıxışını paylaşıb.Xeberler.az məlumat verir ki, ABŞ lideri paylaşımı özünün rəsmi Truth Social hesabında edib.Paylaşımda Prezident İlham Əliyevin Donald Tramp haqqında fikirləri əks olunmuş görüntü yer alıb.Azərbaycan Prezidenti forumda bildirib: “Mən Trampın qələbəsini proqnozlaşdırmırdım. Sadəcə dedim; onun bizim kimi fundamental dəyərləri, o cümlədən ailə dəyərlərini bölüşdüyünü nəzərə alsaq, Azərbaycan xalqı üçün daha yaxşı olardı. O, müharibələrə başlamamış yeganə ABŞ Prezidentidir. Həm də hakimiyyətdə olduğu qısa müddətdə müharibələrə son qoyan bir adam olduğu aydın görünür. Biz, həmçinin Azərbaycana və Ermənistana son nəticədə razılığa gəlməyə kömək etmək səylərinə görə ona çox minnətdarıq. O, beynəlxalq təhlükəsizik üzrə daha qlobal məsələlərlə məşğul olmasına baxmayaraq, Cənubi Qafqazdakı şəraiti də diqqət mərkəzində saxlayır. Əlbəttə, onun qələbəsi bir sıra səbəblərdən Azərbaycanda bizi çox sevindirir. Təbii olaraq, arzulayırıq ki, o, işini sona çatdırsın, “Vaşinqton bataqlığı”nı dibinə qədər qurutsun”. ",2025-07-24 17:22:42.662683
 “Nar” Daşkəsən festivalında iştirak etdi ,https://xeberler.az/new/details/nar-daskesen-festivalinda-istirak-etdi--35893.htm,https://xeberler.az/img/mid/43518.jpg,22-07-2025, 07:55,MOBİL RABİTƏ ,"Sərfəli qiymətləri və bölgələrə xüsusi diqqəti ilə seçilən “Nar” Daşkəsən şəhərinin 95 illiyi münasibətilə keçirilən festivalda iştirak etdi. Daşkəsən rayon İcra Hakimiyyəti tərəfindən Xoşbulaq kəndində təşkil olunan möhtəşəm festivala “Nar” gözoxşayan stendi ilə xüsusi rəng qatdı.Festivalda iştirak edən Daşkəsən sakinləri “Nar” stendində mobil operatorun təqdim etdiyi sərfəli xidmətlərlə tanış oldular və tədbirə özəl kampaniya ilə yeni “Nar” nömrələri əldə etdilər. Mobil cihazların, aksesuarların və digər sərfəli məhsulların satışının təşkil edildiyi “Nar” stendində qonaqlar üçün “Nar”dan xüsusi hədiyyələr dətəqdim olundu.Qeyd edək ki, “Nar”ın festivalda iştirakının əsas məqsədi Azərbaycanın bölgələrində yaşayan abunəçilərlə birbaşa ünsiyyətdə olmaq, onların təklif və istəklərini yerində öyrənməkdir.Hazırda 2,2 milyon abunəçiyə yüksəkkeyfiyyətli rabitə xidmətləri göstərən “Nar” son 6 ildə Müştəri Loyallığı İndeksinə görə ölkədə lider mobil operatordur. Mobil operator müştəriyönümlülük strategiyasına sadiq qalaraq sərfəli qiymət qarşılığında üstün xidmət təqdim edir. ",2025-07-24 17:22:43.941561
 Azərbaycan milli mətbuatının yaranmasından 150 il ötür ,https://xeberler.az/new/details/azerbaycan-milli-metbuatinin-yaranmasindan-150-il-otur--35894.htm,https://xeberler.az/img/mid/43519.jpg,22-07-2025, 07:03,TƏDBİRLƏR ,"Bu gün Azərbaycan milli mətbuatının yaranması günüdür.Xeberler.az xatırladır ki, 150 il öncə - 1875-ci il iyulun 22-də dövrünün maarifçilik hərəkatının görkəmli nümayəndələrindən olan Həsən bəy Zərdabinin “Əkinçi” qəzetini nəşrə başlaması ilə Azərbaycan milli mətbuatının əsası qoyulub.“Əkinçi” Azərbaycan dilində əsl milli demokratik və xalq mətbuatının ilk təməl daşını qoyub. Cəmi 56 nömrəsi çıxan qəzet millətin aynası olub, Azərbaycan jurnalistikasının bayraqdarına çevrilib.Sonrakı illərdə görkəmli ziyalılar tərəfindən nəşr edilən “Ziya”, “Kəşkül”, “Şərqi-rus”, “İrşad”, “Molla Nəsrəddin” kimi qəzet və jurnallar “Əkinçi”nin ənənələrini davam etdirib. Bu mətbuat orqanlarının əsas hədəfi cəhalətə, haqsızlığa qarşı mübarizə, maarifləndirmə idi. Zəngin və şərəfli yolla addımlayan Azərbaycan mətbuatı bir neçə mərhələdən keçib. Azərbaycan Xalq Cümhuriyyəti (AXC) dövründə azad mətbuatın, eləcə də hadisələrə yeni baxışın təməli qoyulub.Növbəti mərhələ isə AXC-nin bolşeviklər tərəfindən işğalından sonrakı dövrü əhatə edir. 150 yaşlı mətbuatın 70 ili bu kommunist dikaturası dövrü ilə bağlıdır. Həmin dövrdə Azərbaycan mətbuatı mövcud problemləri daha çox sətiraltı mənada yazırdı. Çünki mətbuat SSRİ-nin yürütdüyü siyasətin, ideologiyanın ruporu idi. Həmin dövrdə fərqli düşünmək, yazmaq yasaqlanmışdı.1990-cı illərin II yarısından başlayaraq Azərbaycan mətbuatı yeni inkişaf mərhələsinə qədəm qoyub. Bu mərhələ həm də Azərbaycan dövlətçiliyi, demokratik dövlət quruculuğu dövrüdür. Bu yeni inkişaf dövrünün təməlini qoyan Ulu Öndər Heydər Əliyev hər zaman mətbuatın cəmiyyətə təsir gücünü yüksək qiymətləndirib, mətbuat və söz azadlığı, kütləvi informasiya vasitələrinin maddi-texniki bazasının möhkəmləndirilməsi istiqamətində ardıcıl tədbirlər həyata keçirib. Müstəqillik dövründə Azərbaycan mətbuatı ilə bağlı ilk fərmanı da Heydər Əliyev imzalayıb.Ümumilikdə, Ulu Öndər mətbuatın problemlərinin həlli ilə bağlı 10-dan çox sərəncam və fərman imzalayıb. 1999-cu ildə “Kütləvi İnformasiya Vasitələri haqqında” beynəlxalq tələblərə cavab verən qanun qəbul edilib. Heydər Əliyevin 1998-ci il 6 avqust tarixli sərəncamı ilə Azərbaycanda senzura ləğv olunub.Ölkədə söz və mətbuat azadlığına, KİV-lərə ən yüksək səviyyədə diqqət və qayğı var. Prezident İlham Əliyev azad medianı inkişaf etdirmək, mətbuatın maddi-texniki bazasını möhkəmləndirmək, jurnalistlərin sosial-iqtisadi vəziyyətini yaxşılaşdırmaq məqsədilə mühüm sərəncamlar imzalayıb.2020-ci ilin sentyabrın 27-də başladılan 44 günlük Vətən müharibəsində Azərbaycan döyüş meydanında olduğu kimi, informasiya savaşında da qələbə qazanıb. Mütəmadi olaraq ölkəmizə qarşı qara kampaniya aparan dairələr bu müddət ərzində də öz çirkin əməllərindən əl çəkmədilər. Amma buna baxmayaraq, informasiya müharibəsində də üstünlük öz tarixi torpaqlarını işğaldan azad edən, haqq və ədalət uğrunda mübarizə aparan Azərbaycan tərəfində oldu.Bununla belə Azərbaycan mətbuatının iki nümayəndəsi erməni terrorunun qurbanı olub. Vətən müharibəsi başa çatdıqdan sonra işğaldan azad olunmuş ərazilərin çəkilişini həyata keçirən jurnalistləri aparan nəqliyyat vasitəsi 2021-ci ilin iyunun 4-də Kəlbəcər rayonunun Susuzluq kəndi ərazisində tank əleyhinə minaya düşüb. Nəticədə AZƏRTAC-ın müxbiri Məhərrəm İbrahimov, AzTV-nin operatoru Sirac Abışov və Kəlbəcər Rayon İcra Hakimiyyəti başçısının Susuzluq kənd inzibati dairəsi üzrə nümayəndəsinin müavini Əliyev Arif Ağalar oğlu həlak olub, dörd nəfər isə yaralanıb.Prezident İlham Əliyev iyunun 14-də işğaldan azad olunan ərazilərdə vəzifə borcunu yerinə yetirmiş Abışov Sirac Abış oğlu, Əliyev Arif Ağalar oğlu və İbrahimov Məhərrəm Əli oğlunu ""3-cü dərəcəli “Vətənə xidmətə görə” ordeni ilə təltif edib.2021-ci ilin iyulun 22-də - Milli Mətbuat günündə Prezident İlham Əliyev şəhid jurnalistlərin - M.İbrahimovun və S.Abışovun ailələrinə mənzillər hədiyyə edib. ",2025-07-24 17:22:44.675784
 Mətbuatın 150 illiyinə həsr olunmuş poçt markası dövriyyəyə buraxılıb ,https://xeberler.az/new/details/metbuatin-150-illiyine-hesr-olunmus-poct-markasi-dovriyyeye-buraxilib--35892.htm,https://xeberler.az/img/mid/43514.jpg,21-07-2025, 20:53,PROQRAMLAR ,"Azərbaycan milli mətbuatının 150 illiyinə həsr olunmuş poçt markası dövriyyəyə buraxılıb.Xeberler.az bildirir ki, bu barədə Medianın İnkişafı Agentliyindən (MEDİA) məlumat verilib.Bildirilib ki, “Rəqəmsal Keçidlər: Süni İntellekt Dövründə İnformasiya və Media Dayanıqlılığının Gücləndirilməsi” mövzusunda 19-21 iyul tarixlərində keçirilən 3-cü Şuşa Qlobal Media Forumu çərçivəsində Azərbaycan milli mətbuatının 150 illik yubileyi münasibətilə Medianın İnkişafı Agentliyi və ""Azərpoçt"" MMC tərəfindən birgə hazırlanan poçt markasının təqdimat və möhürlənmə mərasimi keçirilib.Mərasimdə poçt markasının medianın Azərbaycanın ictimai-siyasi və mədəni həyatındakı yerini, mədəniyyətin, maarifçiliyin inkişafında rolunu, müasir cəmiyyət quruculuğu və ölkəmizin beynəlxalq nüfuzunun daha da yüksəldilməsi sahəsində töhfələrini nəzərə alaraq dövriyyə buraxıldığı qeyd olunub. ",2025-07-24 17:22:45.125733
 III Şuşa Qlobal Media Forumu başa çatıb ,https://xeberler.az/new/details/iii-susa-qlobal-media-forumu-basa-catib--35891.htm,https://xeberler.az/img/mid/43479.jpg,21-07-2025, 20:49,TƏDBİRLƏR ,"“Rəqəmsal keçidlər: Süni intellekt dövründə informasiya və media dayanıqlılığının gücləndirilməsi” mövzusunda III Şuşa Qlobal Media Forumu işini mədəni proqramla yekunlaşdırıb.Xeberler.az bildirir ki, forum iştirakçıları üçün açıq havada canlı musiqi sədaları altında mədəni proqram, həmçinin tanınmış aşpazların yeməklərindən ibarət şam yeməyi təşkil olunub.Tədbirdə 52 ölkədən 140-a yaxın xarici qonaq, o cümlədən 30-dan çox informasiya agentliyinin, 7 beynəlxalq təşkilatın, 80-ə yaxın media strukturunun, eləcə də digər ixtisaslaşmış qurumların nümayəndələri iştirak ediblər.İştirakçılar arasında xarici və Azərbaycan KİV-nin nümayəndələri, ekspertlər və rəsmi şəxslər də olub.Forum çərçivəsində onun iştirakçıları üçün Ağdam rayonuna, Laçın və Xocalı şəhərlərinə tanışlıq məqsədli səfərlər təşkil olunub.Xatırladaq ki, III Şuşa Qlobal Media Forumu iyulun 19-da başlayıb və iyulun 21-dək davam edib. ",2025-07-24 17:22:46.091173
 “Qadın Dəstək Xətti” 2025-ci ilin ilk yarısında 1300-dən çox müraciət qəbul edib ,https://xeberler.az/new/details/qadin-destek-xetti-2025-ci-ilin-ilk-yarisinda-1300-den-cox-muraciet-qebul-edib--35890.htm,https://xeberler.az/img/mid/43513.jpg,21-07-2025, 18:44,MOBİL RABİTƏ ,"Azercell Telekom, Azərbaycan Respublikasının Ailə, Qadın və Uşaq Problemləri üzrə Dövlət Komitəsi, “Ümidli Gələcək” Sosial Təşəbbüslər İctimai Birliyinin tərəfdaşlığı və dəstəyi ilə fəaliyyət göstərən “Qadın Dəstək Xətti”nə (QDX) 2025-ci ilin ilk altı ayında 1306 müraciət daxil olub.Müraciətlərin təsnifatına əsasən, psixoloji dəstək üzrə 329, məişət zorakılığı halları ilə bağlı 209, hüquqi yardımın göstərilməsi üçün isə 187 müraciət qeydə alınıb.Bununla yanaşı, sosial və maddi rifahla bağlı problemlərlə əlaqəli 150, boşanma prosesində yaşanan çətinliklərlə bağlı 119, sığınacaqla təmin olunma üzrə 73, səhiyyə hüquqlarının təmin olunması üçün isə 15 müraciət daxil olub. Zənglərin 224-ü ümumi xarakterli suallar, xidmət barədə məlumat sorğuları və digər müxtəlif mövzuları əhatə edib.QDX-nin psixoloq, hüquqşünas və sosial işçilərdən ibarət peşəkar komandası müraciətçilərlə görüşərək ehtiyaclarına uyğun yardım tədbirləri həyata keçirib. Zəruri hallarda qadınlar hüquqi məsləhət və tibbi xidmətlərlə təmin olunmaq üçün aidiyyəti qurumlara, reabilitasiya mərkəzlərinə və sığınacaqlara yönləndirilib.2022-ci ildə Azercell-in təşəbbüsü ilə yaradılan Qadın Dəstək Xətti zorakılıqla mübarizədə effektiv psixososial yardım göstərməyi, qadınların reabilitasiyası və cəmiyyətə reinteqrasiyasını təmin etməyi hədəfləyir. Bu məqsədlə xidmət icma əsaslı hüquq klinikaları, dövlət strukturları və qeyri-hökumət təşkilatları ilə sıx əməkdaşlıq edir.Qadınların rifahının yaxşılaşdırılması və təhlükəsiz mühitdə yaşamaları üçün dayanıqlı dəstək platforması rolunu oynayan QDX 116111 qısa nömrəsi, Facebook və Instagram sosial şəbəkələri vasitəsilə 24/7 rejimində yardım göstərməyə davam edir. ",2025-07-24 17:22:46.847155
 Yaqub Eyyubovun adından “deep fake” texnologiyası ilə açıqlama hazırlanıb ,https://xeberler.az/new/details/yaqub-eyyubovun-adindan-deep-fake-texnologiyasi-ile-aciqlama-hazirlanib--35889.htm,https://xeberler.az/img/mid/43512.jpg,21-07-2025, 18:35,PROQRAMLAR ,"Bir sıra sosial şəbəkə hesablarında Azərbaycan Respublikasının Baş nazirinin birinci müavini Yaqub Eyyubovun adından güya Azərbaycanın Rusiyaya qarşı aqressiv siyasət yürütdüyünə dair “deep fake” texnologiyası ilə hazırlanmış, heç bir reallığı əks etdirməyən açıqlama yayılmışdır.Xeberler.az məlumat verir ki, bu barədə Medianın İnkişafı Agentliyinin yaydığı açıqlamada deyilir.Qeyd edilib ki, bəlli dairələr tərəfindən süni intellektin köməyi ilə yaradılaraq informasiya mühitini çirkləndirməyə yönəlmiş bu saxta video-görüntülər ictimai rəyi çaşdırmağa xidmət edən kobud manipulyasiya nümunəsidir.""Cəmiyyəti yalnız rəsmi mənbələrin verdiyi informasiyaya inanmağa çağıraraq xatırladırıq ki, dövlətin rəsmi mövqeyini ifadə edən məlumatları rəsmi mənbələrdən, eləcə də, ölkənin informasiya agentlikləri və digər peşəkar media subyektlərindən əldə edə bilərsiniz.Azərbaycan vətəndaşlarını, jurnalistləri, ictimai fəalları bu kimi hallara qarşı hər zaman prinsipiallıq nümayiş etdirməyə, saxta və yalan məlumat əsaslı kampaniyaların, “deep fake” texnologiyaları ilə məzmunyaratma tendensiyasının vüsət aldığı bir şəraitdə sayıq olmağa səsləyirik"", - açıqlamada qeyd edilib. ",2025-07-24 17:22:47.397690
 4SİM Pekində keçirilən beynəlxalq forumda təmsil olunub ,https://xeberler.az/new/details/4sim-pekinde-kecirilen-beynelxalq-forumda-temsil-olunub--35888.htm,https://xeberler.az/img/mid/43510.jpg,21-07-2025, 18:31,TƏDBİRLƏR ,"Pekində keçirilən “Ağıllı əlaqələndirilmiş rəqəmsal iqtisadiyyatın inkişaf strategiyası Forumu”nda Dördüncü Sənaye İnqilabının Təhlili və Koordinasiya Mərkəzinin (4SİM) icraçı direktorunun müavini Soltan Bayramov videoçıxış formatında iştirak edib.Xeberler.az Dördüncü Sənaye İnqilabının Təhlili və Koordinasiya Mərkəzinin (4SİM) məlumatına istinadla xəbər verir ki, forumun keçirilməsində məqsəd hökumət və şirkətlərə rəqəmsal iqtisadiyyatın inkişafı üçün strategiyalar formalaşdırmaqda dəstək və bu sahədə qlobal standartların müəyyənləşdirilməsinə töhfə verməkdir.Ümumdünya Əşyaların İnterneti Konvensiyası (WIOTC) tərəfindən təşkil edilən tədbirdə Soltan Bayramov Azərbaycanda rəqəmsal iqtisadiyyatın inkişafı istiqamətində atılan addımlar, o cümlədən sənaye 4.0 transformasiyası və insan kapitalının inkişafı üzrə həyata keçirilən kompleks tədbirlər və gələcəyə baxış barədə iştirakçılara məlumat verib.Qeyd edək ki, 4SİM və WIOTC arasında bu ilin aprel ayında əməkdaşlığa dair Anlaşma memorandumu imzalanıb. ",2025-07-24 17:22:47.970889
 Medianın İnkişafı Agentliyi açıqlama yayıb ,https://xeberler.az/new/details/medianin-inkisafi-agentliyi-aciqlama-yayib--35887.htm,https://xeberler.az/img/mid/43509.jpg,21-07-2025, 18:30,PROQRAMLAR ,"Medianın İnkişafı Agentliyi açıqlama yayıb.Xeberler.az açıqlamanı təqdim edir: “Bir sıra sosial şəbəkə hesablarında Azərbaycan Respublikası Prezidentinin köməkçisi Hikmət Hacıyevin adından Rusiya-Azərbaycan münasibətlərinə dair həqiqətə uyğun olmayan saxta açıqlama yayılıb. Azərbaycan Respublikası Prezidentinin rəsmi saytının görüntüsünü imitasiya edərək hazırlanmış və uydurma iddiaların yer aldığı bu açıqlama ictimai rəyi çaşdırmağa yönələn kobud informasiya manipulyasiyası nümunəsidir.Cəmiyyəti yalnız rəsmi mənbələrin verdiyi informasiyaya inanmağa çağıraraq xatırladırıq ki, dövlətin rəsmi mövqeyini ifadə edən məlumatları rəsmi mənbələrdən, eləcə də ölkənin informasiya agentlikləri və digər peşəkar media subyektlərindən əldə edə bilərsiniz.Azərbaycan vətəndaşlarını, jurnalistləri, ictimai fəalları bu kimi hallara qarşı hər zaman prinsipiallıq nümayiş etdirməyə, saxta və yalan məlumat əsaslı kampaniyaların vüsət aldığı bir şəraitdə sayıq olmağa səsləyirik”. ",2025-07-24 17:22:48.403208
" ""Görünən odur ki, Azəriqazda yeni dövr başlayır"" - Osman Gündüz ","https://xeberler.az/new/details/gorunen-odur-ki,-azeriqazda-yeni-dovr-baslayir-osman-gunduz--35886.htm",https://xeberler.az/img/mid/43505.jpg,21-07-2025, 16:44,AZNET ,"""Rəsmi açıqlama verilib ki, Azəriqaz 2,5 milyon ""ağıllı"" qaz sayğacı alır. Bu layihəyə SOCAR tərəfindən 480 milyon dollar ayrılıb. Layihə BƏƏ-nin Esyasoft Holding şirkəti ilə birgə həyata keçiriləcək və 14 ili əhatə edəcək"".Xeberler.az bildirir ki, bu sözləri Azərbaycan İnternet Formunun Prezidenti, ekspert Osman Gündüz deyib. Ekspert bildirib ki , COP29 zamanı SOCAR və BƏƏ-nin Esyasoft Holding və Presight AI şirkətlərinin birgə müəssisəsi olan IntelliGrid arasında 14 illik əməkdaşlıq çərçivəsində yeni müqavilə imzalanıb. Bu müqavilə Azərbaycanda tam əhatəli Ağıllı Qaz Şəbəkəsinin İdarəetmə Sisteminin tətbiqini nəzərdə tutur: ""Ümumiyyətlə isə, indiyədək Azəriqaz-ın çoxsaylı sayğac əməliyyatları olub. Gah “ağıllı” sayğacları kütləvi olaraq mexanikiyə çeviriblər, gah mexaniki-elektron sayğaclara nəsə əlavə avadanlıq və proqram təminatları quraşdırmaqla onlayna çeviriblər, gah da mobil operatorların sim-kartı ilə təmin edilən, GPRS və digər texnologiya ilə onlayn rejimdə işləyən sayğacları pilot olaraq sınaqdan keçiriblər. Gah sayğacları xaricdən alıblar, gah da Gəncədəki yerli zavodun istehsalından istifadə ediblər"". Osman Gündüzün sözlərinə görə, indi Azəriqazda yeni dövr başlayır:  ""Açıqlamalarına görə rəqəmsal şəbəkə qurmaq, qaz itkilərini azaltmaq, müştəri məmnunluğunu artırmaq və əməliyyat xərclərini optimallaşdırmaq istəyirlər. Bu məqsədlə rəqəmsal alətlərdən, süni intellek tətbiqlərdən də istifadə edəcəklər. Düşünürəm ki, kommunal sektorda istehlakçılar üçün şəffaf, güvənli və əlçatan bir sayğac sisteminin qurulması, real vaxt rejimində istifadə monitorinqinə imkan yaradılması, real vaxtda və onlayn formada istehlak məlumatlarına asan çıxış imkanlarının yaradılması əhəmiyyətlidir və təqdirəlayiqdir"". Ekspert bildirib ki, hələlik kommunal sektorda sayğac ekosistemi ilə bağlı çox şey əvvəlki qaydadadır: ""Təbii inhisar subyekti olan Azəriqaz və eləcə də digər kommunal qurumlar bütün sayğac məsələlərinə, onlara avadanlıq və proqram təminatı yüklənməsinə, billing məsələlərinə, məlumatların ötürülməsinə və öz ofislərində emal edilməsinə, bildirişlər hazırlanmasına özləri nəzarət edirlər. Dəfələrlə qeyd etmişik ki , təbii inhisar suyektləri üçün bütün bunların bir əldə cəmləşməsi ciddi risklər yaradır. SOCAR-ın rəhbərliyi ilə həyata keçiriləcək bu yeni layihədən sonra Azəriqaz-da nələrin dəyişəcəyini yəqin ki zaman göstərəcək"". Osman Gündüz bildirib ki, hazırda bu ekosistemdə müsbət istiqamətdə dəyişən iki məsələ var: ""Hökumət tərəfindən kommunal sektorun bütün məlumatlarının vahid informasiya sistemində, vahid şəxsi kabinetdə toplanması və email ilə bağlı işlər aparılır. ""Azərişıq"", ADSEA, ""Azəriqaz"", ""Azəristiliktəchizat"" xidmətləri ilə bağlı məlumatların vahid mərkəzdə cəmləşdirilməsi nəzərdə tutulub. Uzun illərdir ki bu məsələ gündəmdə olmasına, hətta Prezident tərəfindən təsdiqlənən sənədlərdə öz əksini tapmasına baxmayaraq, bu məsələ öz həllini tapa bilməyib. Son zamanlar Biznes mühiti və beynəlxalq reytinqlər üzrə Komissiyada, İRİA çərçivəsində bu istiqamətdə işlərin canlanması müşahidə olunur. İkinci diqqət çəkən məsələ isə ölçmə vasitələrinin -sayğacın texniki ekspertizasının artıq Azəriqaz-ın əlindən alınmasıdır. Sayğacların metroloji yoxlaması və sertifikatlaşdırılmasını, yəni, necə deyərlər, tərəzinin düz işləməsini Azəriqaz deyil Metrologiya və Standartlaşdırma strukturu tərəfindən həyata keçiriləcək. Bu da, prinsipial dəyişiklikdir. Amma bu müstəqillik praktikada necə təmin olunur, hansı testlər aparılıb, nəticələr ictimaiyyətə niyə təqdim olunmur – suallar hələ də açıqdır"". ",2025-07-24 17:22:48.998225
" ""X"" Fransanın ittihamlarını qərəzli hesab edir ",https://xeberler.az/new/details/x-fransanin-ittihamlarini-qerezli-hesab-edir--35885.htm,https://xeberler.az/img/mid/43504.jpg,21-07-2025, 16:35,SOSİAL MEDIA ,"“X” sosial şəbəkə platforması Fransanın ittihamlarını qəbul etmir.Xeberler.az məlumat verir ki, “X” Fransanın iddialarının siyasi motivli olduğunu bildirərək, bu cür addımların Fransa qanunvericiliyini təhrif etdiyini və ölkədə söz azadlığını məhdudlaşdırdığını bəyan edib.Qeyd edək ki, Fransa Baş Prokurorluğu “X” platformasını istifadəçilərin şəxsi məlumatlarını xarici kəşfiyyat orqanlarına ötürməkdə ittiham edib və məsələ ilə bağlı araşdırmaya başlayıb. ",2025-07-24 17:22:49.806452
 BDU-nun tədqiqatçıları “Texnologiyaların transferi” proqramında qalib olub ,https://xeberler.az/new/details/bdu-nun-tedqiqatcilari-texnologiyalarin-transferi-proqraminda-qalib-olub--35884.htm,https://xeberler.az/img/mid/41590.jpg,21-07-2025, 16:28,PROQRAMLAR ,"Bakı Dövlət Universitetinin (BDU) Fizika fakültəsinin təqdim etdiyi layihə Elm və Təhsil Nazirliyinin Yüksək Texnologiyalar Parkının təşəbbüsü, Təhsilin İnkişafı Fondu və SABAH.HUB İnnovasiya Mərkəzinin tərəfdaşlığı ilə keçirilən “Texnologiyaların transferi” proqramının qalibi olub.Xeberler.az məlumat verir ki, layihə fiberoptik rabitə texnologiyalarında istifadə üçün yüksəktezlikli fotodetektorların hazırlanmasına yönəlib. Layihənin müəllifləri Fizika fakültəsinin Yarımkeçiricilər fizikası kafedrasının professoru Əli Hüseynov, həmin kafedranın müəllimi Fidan Əhmədova və doktorantı Lamiyə Balayevadır.Layihənin əsas məqsədi müasir fiberoptik rabitəli informasiya texnologiyalarında istifadə olunan ifrat yüksək tezlikli, sadə quruluşlu və yüksək effektivlikli fotodetektorların hazırlanmasından ibarətdir.Bu tədqiqatın nəticələri yalnız elmi yenilik deyil, həm də praktiki tətbiq və patentləşdirmə potensialı baxımından böyük əhəmiyyət daşıyır. Layihə müddətində yeni yarımkeçirici materiallar əsasında hazırlanmış fotorezistorların kommersiyalaşdırılması və müasir optoelektronika sahəsində geniş tətbiqi planlaşdırılır.Proqrama ümumilikdə 76 layihə təqdim edilib. Onlardan 5-i uğur qazanıb. BDU tədqiqatçılarının layihəsi bu beşlikdə yer alıb. ",2025-07-24 17:22:50.395367
" ""UNEC""in rəsmi ""Telegram Bot""u istifadəyə verilib ",https://xeberler.az/new/details/unecin-resmi-telegram-botu-istifadeye-verilib--35883.htm,https://xeberler.az/img/mid/43501.jpg,21-07-2025, 16:26,PROQRAMLAR ,"Azərbaycan Dövlət İqtisad Universiteti (UNEC) rəqəmsal xidmətlərini daim genişləndirərək daha əlçatan və innovativ mühit yaratmağa davam edir. Bu istiqamətdə atılan növbəti yenilik müraciətlərin operativ və fasiləsiz cavablandırılması məqsədilə istifadəyə verilmiş “UNEC Telegram Bot” xidmətidir.Xeberler.az məlumat verir ki, “Telegram Bot” vasitəsilə istifadəçilər universitetdə tədris olunan ixtisaslar, qəbul qaydaları, tədris binaları və digər məlumatlarla tanış ola bilərlər. Eyni zamanda, tələbə və müəllim kabinetlərinə, “Elektron kitabxana”, “Bir pəncərə” xidməti və digər rəqəmsal platformalara bir toxunuşla keçid imkanı yaradılıb.Botun “Dəstək xidməti” bölməsi vasitəsilə istifadəçilər onları maraqlandıran mövzularla bağlı birbaşa sorğular göndərə və operativ cavab ala bilərlər.“Telegram bot” həftənin 7 günü, 24 saat fasiləsiz fəaliyyət göstərərək tələbələr, abituriyentlər, valideynlər və ümumilikdə UNEC-lə maraqlanan hər kəs üçün rahat və çevik informasiya dəstəyi təqdim edir.  ",2025-07-24 17:22:51.151252
 “LinkedIn” nümayəndəsi: Biz platformada fərqli məzmun yerləşdiririk ,https://xeberler.az/new/details/linkedin-numayendesi:-biz-platformada-ferqli-mezmun-yerlesdiririk--35882.htm,https://xeberler.az/img/mid/43506.jpg,21-07-2025, 16:24,TƏDBİRLƏR ,"“LinkedIn” biznes, peşəkarlar üçün yaradılmış bir platformadır. Bizim şəbəkədə bir dəqiqədə 5 milyon əməliyyat icra olunur.Xeberler.az məlumat verir ki, bu sözləri Şuşa Qlobal Media Forumu çərçivəsində keçirilən “Sosial medianın təkamülü ictimai etimada necə təsir edir: Media savadlılığının əhatəsində” adlı paneldə “LinkedIn”ın ictimai sektor, səhiyyə sahəsi və qeyri-kommersiya satışı üzrə rəhbəri Seamus Clancy deyib.İqtisadi imkanlar yaratmaq üçün şirkət tərəfindən sərmayə qoyulduğu deyən Seamus Clancy onların yaratdıqları kontentin yeni səriştələrlə bağlı olduğunu bildirib.İnformasiyanın sosial media vasitəsilə paylaşıldığını, “LinkedIn”ın isə fərqli bir şəbəkə olduğunu bildirən natiq platformanın əlaqələr qurmağa və şəbəkələşməyə kömək etdiyini vurğulayaraq qeyd edib: ""Biz platformada fərqli məzmun yerləşdiririk. Çalışırıq ki, kontent istifadəçilərə maraqlı olsun”.Seamus Clancy, həmçinin diqqətə çatdırıb ki, süni zəka ilə bağlı çoxlu qeydlər aparır. ",2025-07-24 17:22:52.099877
 “Euromoney” ABB-ni “İlin ən yaxşı rəqəmsal bankı” seçdi! ,https://xeberler.az/new/details/euromoney-abb-ni-ilin-en-yaxsi-reqemsal-banki-secdi--35881.htm,https://xeberler.az/img/mid/43500.jpg,21-07-2025, 16:21,İNTERNET BANKÇILIQ ,"Maliyyə dünyasının nüfuzlu nəşrlərindən olan “Euromoney” jurnalı ABB-ni ölkə üzrə “İlin ən yaxşı rəqəmsal bankı” seçib. Bu, Londonda keçirilən “Award of Excellence” mükafatının təqdimatı tədbirində elan edilib. ABB mükafata rəqəmsal kanallardan istifadə edən müştərilərin sayının artımı, rəqəmsal bankçılıq təcrübəsini gücləndirən uğurlu inkişaf strategiyası, rəqəmsal məhsul və xidmətlərdən istifadəni asanlaşdıran həllərin tətbiqi, açıq bankçılıq ekosistemlərinə inteqrasiya və fintek əməkdaşlıqları kimi meyarlara görə layiq görülüb. Mükafatlandırma zamanı ABB-nin kibertəhlükəsizliyə qarşı həyata keçirdiyi ardıcıl və effektiv tədbirlər də nəzərə alınıb.1969-cu ildə yaradılmış “Euromoney” qrupu bank-maliyyə sahəsində ixtisaslaşmış çoxsaylı şirkətləri özündə birləşdirir. Jurnalın “Award of Excellence” mükafatı maliyyə qurumları üçün ən nüfuzlu beynəlxalq mükafatlardan sayılır. Jurnal hər il dünyanın 100-dən artıq ölkəsində fəaliyyət göstərən bankların fəaliyyətini təhlil edir. Bu zaman onların il ərzində qazandığı nəticələr, beynəlxalq müxbir bankların, məşhur maliyyəçilərin və bankirlərin həmin banklar haqqında müşahidələri də nəzərə alınır.Belə əhatəli qiymətləndirmə nəticəsində “Euromoney” mükafatların sahiblərini müəyyənləşdirir.ABB-nin müasir, faydalı və universal məhsul və xidmətləri barədə məlumatları Bankın filial və şöbələrindən, https://abb-bank.az/ rəsmi internet səhifəsindən və ya 937 nömrəli Məlumat Mərkəzindən, həmçinin rəsmi Facebook səhifəsindən əldə etmək olar. ",2025-07-24 17:22:53.274437
 Klaus Strunz: Süni intellektə nəzarət mexanizmləri olmalıdır ,https://xeberler.az/new/details/klaus-strunz:-suni-intellekte-nezaret-mexanizmleri-olmalidir--35880.htm,https://xeberler.az/img/mid/43499.jpg,21-07-2025, 13:25,SÜNİ İNTELLEKT VƏ DATA ,"“Rəqəmsal keçidlər: Süni intellekt dövründə informasiya və media dayanıqlılığının gücləndirilməsi” mövzusunda 3-cü Şuşa Qlobal Media Forumunda “Süni İntellekt Dövründə Jurnalistika: Avtomatlaşdırma Şəraitində Həqiqətin Qorunması” mövzusunda təkbətək görüş keçirilib.Xeberler.az məlumat verir ki, görüşdə “Euronews”un baş icraçı direktoru Klaus Strunz çıxış edib.O bildirib ki, süni intellekt bizə özümüzü sorğulamaq imkanı verir: “Dezinformasiya həm təhlükə, həm də fürsətdir. Hər gün yeni xəbər yayıldıqda, jurnalistlər düşünür: bu, saxta xəbərdir, yoxsa yox?”O qeyd edib ki, süni intellekt üçün nəzarət mexanizmləri olmalıdır: “Biz hər məlumatı yoxlamalı, onu süzgəcdən keçirməliyik. Süni intellekti yeni bir işçi kimi görmək mümkündür. Dünyanın hər yerində süni intellektdən istifadə edilir və bu texnologiya informasiya mühitini dəyişir”. ",2025-07-24 17:22:53.887098
 III Şuşa Qlobal Media Forumu: Azərbaycan beynəlxalq informasiya axınına yön verir ,https://xeberler.az/new/details/iii-susa-qlobal-media-forumu:-azerbaycan-beynelxalq-informasiya-axinina-yon-verir--35879.htm,https://xeberler.az/img/mid/43498.jpg,21-07-2025, 13:11,TƏHLİL ,"Dünyanın aparıcı mətbuat orqanlarının xüsusi diqqət mərkəzində olan və artıq üçüncüsü təşkil edilən Şuşa Qlobal Media Forumu Azərbaycan həqiqətlərinin və qlobal proseslərlə bağlı mövqeyinin nümayiş etdirilməsində, beynəlxalq informasiya axınının idarə olunmasında, media təhlükəsizliyinin təminatı və dezinformasiyalarla mübarizədə mühüm platformaya çevrilib. “Rəqəmsal keçidlər: Süni intellekt dövründə informasiya və media dayanıqlılığının gücləndirilməsi” mövzusunda keçirilən builki Forumda 52 ölkədən 140 nümayəndə, 30-a yaxın informasiya agentliyinin və 80 media qurumunun əməkdaşı iştirak edir.Xeberler.az məlumat verir ki, forumun əhəmiyyətini şərh edən İqtisadi İslahatların Təhlili və Kommunikasiya Mərkəzinin (İİTKM) İctimaiyyətlə əlaqələr şöbəsinin müdiri Zənurə Talıbovanın sözlərinə görə, bu beynəlxalq tədbir ilk növbədə Azərbaycanın kommunikasiya strategiyasının gücləndirilməsi məqsədini daşıyır. Forumun işğaldan azad edilmiş ərazilərdə keçirilməsi təsadüfi deyil. Bununla ölkəmiz postmünaqişə dövründə tarixi reallıqların düzgün təqdimatına nail olur. Forum Qarabağda sülh, sabitlik və inkişaf mənzərəsini qlobal auditoriyaya təqdim etmək baxımından əhəmiyyətlidir. Azərbaycan həm regionun yenidən qurulması, həm də informasiya suverenliyinin bərpası ilə bağlı beynəlxalq mesaj verir. Jurnalistlərin Şuşada, Xankəndidə və digər ərazilərdə reallıqları yerində görməsi və paylaşması obyektivliyin artırılmasına xidmət edir.Zənurə Talıbova bildirib ki, Azərbaycanın təşəbbüsü ilə formalaşan bu platforma qlobal informasiya məkanında çoxqütblü yanaşmanın təşviqinə yönəlib. Bu, Qərb dominantlığı altında formalaşmış media strukturuna qarşı alternativ və balanslaşdırılmış diskursun yaradılmasına, regional əməkdaşlıq və inteqrasiyaya xidmət edən təşəbbüsdür. Tədbirdə Türk Dövlətləri Təşkilatı, Qoşulmama Hərəkatı, İƏT və digər platformalar çərçivəsində media əməkdaşlığı dərinləşdirilir. Xüsusilə inkişaf etməkdə olan ölkələrin informasiya suverenliyi, media infrastrukturuna sərmayə, jurnalistlərin hazırlıq səviyyəsi və informasiya texnologiyalarına çıxışı üzrə birgə təşəbbüslər və texnoloji mübadilə imkanları geniş müzakirə olunur.İİTKM-in şöbə müdiri vurğulayıb ki, III Şuşa Qlobal Media Forumu beynəlxalq informasiya mühitində bərabərhüquqlu, balanslı və təhlükəsiz nizamın formalaşdırılmasına yönəlmiş strateji təşəbbüsdür. Tədbirə yüksək maraq onu göstərir ki, Azərbaycan qlobal media siyasətinin formalaşmasında izləyici yox, fəal təşəbbüskar mövqeyə, məlumat mübadiləsi və informasiya müharibəsində istiqamətverici rola malikdir.Forumun “Rəqəmsal keçidlər: Süni intellekt dövründə informasiya və media dayanıqlılığının gücləndirilməsi” mövzusuna həsr olunması isə texnoloji transformasiya və müasir çağırışlara mətbuat orqanlarının dayanıqlılığını müzakirə etmək üçün fürsət yaradır. Forumda rəqəmsal medianın gələcəyi, süni intellektin bu sahədə rolu, jurnalistika etikasının dəyişməsi kimi məsələlər müzakirə olunur. Azərbaycanın bu müzakirələrdə liderliyi media siyasətində texnoloji yeniliklərə açıq olduğunu nümayiş etdirir.Beləliklə, III Şuşa Qlobal Media Forumu sadəcə media hadisəsi deyil, həm də Azərbaycanın qlobal informasiya gündəmində daha fəal iştirakına, Qarabağın dirçəlişini dünyaya göstərməyə, jurnalistlər üçün yeni əməkdaşlıq və tərəfdaşlıq imkanları yaratmağa yönələn tarixi hadisədir. ",2025-07-24 17:22:54.976812
 Xarici ölkə vətəndaşları işğaldan azad olunmuş ərazilərə səfər edə biləcəklər ,https://xeberler.az/new/details/xarici-olke-vetendaslari-isgaldan-azad-olunmus-erazilere-sefer-ede-bilecekler--35878.htm,https://xeberler.az/img/mid/42274.jpg,21-07-2025, 13:06,TƏDBİRLƏR ,"2025-ci il iyulun 23-dən etibarən xarici ölkə vətəndaşları Azərbaycan Respublikasının işğaldan azad edilmiş ərazilərinə müvafiq icazə almaqla həm fərdi nəqliyyat vasitələri ilə, həm də qrup halında Şuşa, Laçın, Ağdam, Füzuli, Xocalı və Xankəndi şəhərlərinə səfər edə biləcəklər. Qeyd edilən imkan 90 gün müddətinə qədər Azərbaycana səfər edən, həmçinin ölkəmizdə müvəqqəti və ya daimi yaşamaq üçün icazəsi olan xarici vətəndaşlara şamil olunacaq.Xeberler.az bildirir ki, fərdi minik avtomobilləri ilə adıçəkilən ərazilərə səfər etmək istəyən xarici ölkələrin vətəndaşları “Yolumuz Qarabağa” (www.yolumuzqarabaga.az) portalı üzərindən icazə almaqla səfərlərini reallaşdırmaq imkanı əldə edəcəklər.Portalda xarici ölkə vətəndaşlarının pasport məlumatlarının daxil edilməsi üçün müvafiq pəncərələr yaradılıb, əlçatanlığı təmin etmək üçün portalda ingilis və rus dillərində funksionallıq təmin olunub.Fərdi minik avtomobillərini idarə edən şəxslər “Yolumuz Qarabağa” portalı üzərindən səfərlə bağlı qaydalar, mina təhlükəsizliyi barədə maarifləndirici məlumatlarla tanış olmalı, həmçinin bu barədə səfər edən şəxsləri məlumatlandırmalı, müvafiq yoxlanışdan keçdikdən sonra işğaldan azad edilmiş ərazilərə daxil olduqda mina təhlükəsizliyinə əməl etmək üçün marşrutdan kənara çıxmamalı, yolayrıcılarında diqqətli olmalı və səfər marşrutu boyunca qaydalara əməl etməlidirlər.Xarici ölkələrin vətəndaşları, həmçinin “Yolumuz Qarabağa” portalı vasitəsilə səfər etdikləri istiqamətlərdə fəaliyyət göstərən hotel və digər yerləşmə məntəqələri barədə məlumat əldə edə bilərlər.Bununla yanaşı, əcnəbilər işğaldan azad edilmiş ərazilərə qrup halında da səfər edə bilərlər. Qrup turları Turizm Reyestrində turoperator kimi qeydiyyatdan keçmiş turizm şirkətləri tərəfindən həyata keçiriləcək.Həmçinin bildiririk ki, yuxarıda adları çəkilən ərazilərdə fəaliyyət göstərən hotellərdə rezervasiya edən xarici vətəndaşlar əraziyə giriş icazəsi əldə etmiş olacaqlar.Rəsmiləşdirilən icazələr 5 gün müddətində etibarlı olacaq. ",2025-07-24 17:22:56.307807
 Altı ayda telekanallarda 5 qanun pozuntusu aşkarlanıb ,https://xeberler.az/new/details/alti-ayda-telekanallarda-5-qanun-pozuntusu-askarlanib--35877.htm,https://xeberler.az/img/mid/37778.jpg,21-07-2025, 11:04,TƏNZİMLƏMƏ ,"Bu ilin altı ayı ərzində telekanallarda aparılan monitorinqlər nəticəsində 5 qanun pozuntusu faktı aşkarlanıb.Xeberler.az məlumat verir ki, bu barədə Audiovizual Şuradan bildirilib.Qeyd edilib ki, pozuntu hallarından ikisi “Media haqqında” qanunun 14-cü maddəsinin (mediada yayımlanan informasiyaya dair tələblər), biri 38-ci maddəsinin (yayım hüququ) və ikisi “Reklam haqqında” qanunun 4.3-cü maddəsinin (reklam olunan tibb müəssisəsinin lisenziyasının nömrəsinin göstərilməməsinə görə) tələblərinin pozulması ilə bağlı olub.Məlumata görə, bu pozuntulara görə yayımçılara ümumilikdə 3 yayımın dayandırılması (üç saat – 2 dəfə, iyirmi dörd saat – 1 dəfə) sanksiyası, 2 xəbərdarlıq tətbiq edilib.Bildirib ki, bu müddət ərzində yayımçılara münasibətdə cərimə ilə bağlı protokol tərtib edilməyib. ",2025-07-24 17:22:57.081371
 Şuşa Qlobal Media Forumu işini panel iclaslarla davam etdirir ,https://xeberler.az/new/details/susa-qlobal-media-forumu-isini-panel-iclaslarla-davam-etdirir--35876.htm,https://xeberler.az/img/mid/43477.jpg,21-07-2025, 10:48,TƏDBİRLƏR ,"İyulun 21-də “Rəqəmsal keçidlər: Süni intellekt dövründə informasiya və media dayanıqlılığının gücləndirilməsi” mövzusunda 3-cü Şuşa Qlobal Media Forumu işini panel iclaslarla davam etdirir.Xeberler.az məlumat verir ki, Forumun ikinci günündə “Media savadlılığı informasiya təhlükəsizliyinin təminatı kimi”, “Sosial medianın təkamülü ictimai etimada necə təsir edir: Media savadlılığının əhatəsində”, “Süni intellekt dövründə jurnalistika: Avtomatlaşdırma şəraitində həqiqətin qorunması” və digər mövzular ətrafında müzakirələr aparılacaq.Xatırladaq ki, iyulun 20-də öz işinə başlayan Forumda 52 ölkədən 140-a yaxın xarici qonaq, o cümlədən 30-dan çox informasiya agentliyi, 7 beynəlxalq təşkilat və 80-ə yaxın media qurumu, həmçinin sahə üzrə əlaqəli digər təşkilatlardan nümayəndələr iştirak edirlər. Forumun iştirakçıları arasında əcnəbi media təmsilçiləri ilə yanaşı, Azərbaycanın media nümayəndələri, ekspertlər və rəsmilər də var. 3-cü Şuşa Qlobal Media Forumunun bu gün yekunlaşması planlaşdırılır. ",2025-07-24 17:22:58.146374
 Kritik informasiya infrastrukturunun təhlükəsizliyi ilə bağlı komissiya yaradılıb ,https://xeberler.az/new/details/kritik-informasiya-infrastrukturunun-tehlukesizliyi-ile-bagli-komissiya-yaradilib--35875.htm,https://xeberler.az/img/mid/43496.jpg,21-07-2025, 10:46,TƏHLÜKƏSİZLİK ,"Kritik informasiya infrastrukturunun təhlükəsizliyinin təmin edilməsi istiqamətində Azərbaycan Respublikasının qanunları, Azərbaycan Respublikası Prezidentinin fərmanları, Azərbaycan Respublikası Nazirlər Kabinetinin qərarlarından irəli gələn vəzifələrin icrası məqsədilə kompleks tədbirlər davam etdirilir. Müvafiq normativ-hüquqi aktların tələblərinə uyğun olaraq, dövlət qurumları tərəfindən kritik informasiya infrastrukturunun təhlükəsizliyinə dair ümumi və xüsusi qaydalara riayət olunması vəziyyətinin yoxlanılmasının sistemli, vaxtında və fasiləsiz təşkili üzrə Azərbaycan Respublikası Dövlət Təhlükəsizliyi Xidməti (DTX) və Xüsusi Rabitə və İnformasiya Təhlükəsizliyi Dövlət Xidmətinin (XRİTDX) aidiyyəti əməkdaşlarından ibarət birgə komissiya yaradılıb.Xeberler.az bildirir ki, bu barədə DTX və XRİTDX-nin birgə məlumatında qeyd olunub.Bildirilib ki, Komissiyanın aşkarlayacağı çatışmazlıqların doğura biləcəyi dövlət və ictimai təhlükəsizlik təhdidləri nəzərə alınaraq, onların aradan qaldırılması üçün kritik informasiya infrastrukturu subyektlərinin görəcəyi tədbirlərin qiymətləndirilməsi aparılacaq.Komissiya, həmçinin görülmüş işlərin nəticələri ilə bağlı dövri hesabat və məlumatlar hazırlayacaq, kritik informasiya infrastrukturu obyektlərinin təhlükəsizliyinin pozulmasına səbəb ola bilən hallar müəyyən edildikdə, təxirəsalınmaz tədbirlərin görülməsi barədə məsələ qaldırılacaq.Azərbaycan Respublikası Prezidentinin 17 aprel 2021-ci il tarixli 1315 nömrəli Fərmanına əsasən, kritik informasiya infrastrukturunun təhlükəsizliyinin təmin edilməsi, o cümlədən kibertəhdidlərə qarşı mübarizə sahəsində səlahiyyətli orqanın funksiyalarını DTX, dövlət orqanlarına, dövlət adından yaradılan publik hüquqi şəxslərə, dövlətə məxsus olan hüquqi şəxslərə münasibətdə isə DTX həmin funksiyaları XRİTDX ilə birgə həyata keçirir. ",2025-07-24 17:22:59.855270
 Tramp “The Wall Street Journal”ı ittiham edib ,https://xeberler.az/new/details/tramp-the-wall-street-journali-ittiham-edib--35874.htm,https://xeberler.az/img/mid/43146.jpg,21-07-2025, 09:42,PROQRAMLAR ,"ABŞ Prezidenti Donald Tramp “The Wall Street Journal”ın maliyyə naziri Skott Bessentin onu Federal Ehtiyat Sisteminin sədri Cerom Paueli işdən çıxarmamağa inandırmağa çalışması ilə bağlı xəbəri təkzib edib.Xeberler.az məlumat verir ki, bu barədə Amerika lideri ""Truth"" sosial şəbəkəsində yazıb.""The Wall Street Journal""ın dərc etdiyi yalançı məqalədə deyilir ki, Scott Bessent guya mənə Cerom Pauelin işdən çıxarılmasının bazar üçün pis olacağını deyib. Heç kim mənə bunu izah etməyib"", - Tramp qeyd edib.O vurğulayıb ki, ABŞ üçün nəyin faydalı olduğunu hamıdan yaxşı bilir və onun iştirakı olmadan Amerika bazarı çökə bilərdi. ",2025-07-24 17:23:00.890190
 ABŞ agentliklərinə kiberhücum edilib ,https://xeberler.az/new/details/abs-agentliklerine-kiberhucum-edilib--35873.htm,https://xeberler.az/img/mid/43184.jpg,21-07-2025, 08:35,TƏHLÜKƏSİZLİK ,"Hakerlər ""Mircosoft"" şirkətinin ""SharePoint"" proqram təminatındakı boşluq sayəsində dövlət qurumlarına, eləcə də ABŞ şirkətlərinə hücum ediblər.Xeberler.az bildirir ki, bu barədə ""Washington Post"" məlumat yayıb.Nəşr yazır ki, hakerlər böyük təhlükəsizlik pozuntusundan istifadə edərək milli və regional qurumlar, universitetlər və enerji şirkətlərini vurublar.ABŞ, eləcə də Kanada və Avstraliya ""SharePoint"" serverlərinin zəifliyi ilə bağlı araşdırmaya başlayıb.Eyni zamanda, nəşrin qeyd etdiyi kimi, ""Microsoft"" vəziyyəti tənzimləmək üçün hələ yeniləmə buraxmayıb. ",2025-07-24 17:23:01.591028
 Süni intellektin öyrənilməsi Azərbaycan mediası qarşısında vacib tapşırıqlardandır ,https://xeberler.az/new/details/suni-intellektin-oyrenilmesi-azerbaycan-mediasi-qarsisinda-vacib-tapsiriqlardandir--35872.htm,https://xeberler.az/img/mid/43495.jpg,20-07-2025, 16:22,TƏDBİRLƏR ,"Bu gün Azərbaycan mediası qarşısında süni intellektin öyrənilməsi vacib tapşırıqlardandır.Xeberler.az məlumat verir ki, bunu Azərbaycan Prezidentinin köməkçisi − Prezidentinin Administrasiyasının Xarici siyasət məsələləri şöbəsinin müdiri Hikmət Hacıyev III Şuşa Qlobal Media Forumu çərçivəsində jurnalistlərə açıqlamasında deyib.O qeyd edib ki, artıq media rəhbərləri ilə görüş zamanı süni intellektin gündəlik məsələlərdə tətbiqi barədə müzakirələr aparılır:""Bu məsələlərdə beynəlxalq praktikaları öyrənirik. Bu gün tərcümə işinə baxsaq, Azərbaycan dilində hələ ki arxa səslərin təqdim olunmasında müəyyən texniki problemlər olsa da, rus və ingilis dillərindən tərcümənin təmin olunması baxımından yaxşı nəticələr var. Bir sıra media platformalarında bunlar artıq tətbiq olunur"".H.Hacıyev süni intellektlə bağlı eksperiment apardıqlarını da diqqətə çatdırıb:""Süni intellektin məhsulu olan bir məqaləni Azərbaycanın media orqanlarından birində yerləşdirdik. Ancaq heç kim onu süni intellektin hazırladığını ayırd edə bilmədi"". ",2025-07-24 17:23:02.311419
 Süni İntellektin inkar edilməsi - külək dəyirmanları ilə mübarizəni xatırladır ,https://xeberler.az/new/details/suni-intellektin-inkar-edilmesi-kulek-deyirmanlari-ile-mubarizeni-xatirladir--35871.htm,https://xeberler.az/img/mid/43491.jpg,20-07-2025, 16:20,TƏDBİRLƏR ,"Texnologiyalara və innovasiyalara müqavimət Kopernik və ya Cordano Brunonun ideyalarına qarşı mübarizəni xatırladır.Xeberler.az məlumat verir ki, bunu Azərbaycan Prezidentinin köməkçisi - Prezident Administrasiyasının xarici siyasət məsələləri şöbəsinin müdiri Hikmət Hacıyev III Şuşa Qlobal Media Forumu çərçivəsində bildirib.""Bugünkü Şuşa Qlobal Media Forumu süni intellektə həsr olunub. Hər il biz ən vacib və aktual mövzuları seçməyə çalışırıq. Bu gün süni intellekt ətrafında müxtəlif müzakirələr gedir. Bu təhdiddir, yoxsa fürsət? Və mən burada texnologiyalara qarşı mübarizəyə çağırmıram"", - deyə H.Hacıyev bildirib.Onun fikrincə, texnologiyalara, innovasiyaya və yeniliyə qarşı mübarizə Cordano Bruno və ya Kopernikin ideyalarına qarşı mübarizə ilə müqayisə edilə bilər.""Başa düşürsünüz, yeni nəsillər də bizi buna görə tənqid edəcəklər. Onlar da bunu Cordano Bruno və digər mütəfəkkirlərin fikirlərinə qarşı mübarizə kimi qəbul edəcəklər - yel dəyirmanları ilə döyüş kimi. Eyni zamanda, gələcək nəsillər eyni vaxtda bizi nəzarət etmək mümkün olmayan və qeyri-müəyyənlik yaradan bir konsepsiyanın yaranmasına səbəb olduğumuz üçün qınayacaqlar"", - deyə H.Hacıyev bildirib.O vurğulayıb ki, süni intellekt ""şübhəsiz ki, bir çox şeyi dəyişir"": o cümlədən dini inanclarımıza və baxışlarımıza münasibətimizi.""Həqiqət dəyişdi. Həqiqət doğrudan da nadir və dəyərli bir aktivdir ki, indi o da təhlükə altındadır"", - deyə o qeyd edib.  ",2025-07-24 17:23:03.206663
" Aina Zadabek: Jurnalistlər süni intellektdən düzgün istifadə etsələr, medianın inkişafına böyük təsir edər ","https://xeberler.az/new/details/aina-zadabek:-jurnalistler-suni-intellektden-duzgun-istifade-etseler,-medianin-inkisafina-boyuk-tesir-eder--35870.htm",https://xeberler.az/img/mid/43494.jpg,20-07-2025, 16:15,TƏDBİRLƏR ,"İndi süni intellektlə və ümumiyyətlə rəqəmsallaşma ilə baş verənlər insan inkişafının növbəti mərhələsidir. Hazırda insan süni intellektin yaratdığı materialları ayırd edə bilir. Eynilə bunlar informasiya platformasında da baş verir. Biz jurnalistlər üçün bu, yeni çağırışdır. Burada fərqi daha da hiss etmək və anlamaq çox vacibdir. Tənqidi düşüncəni inkişaf etdirməyi öyrənməliyik.Xeberler.az məlumat verir ki, bu sözləri III Şuşa Qlobal Media Forumunun “İnnovativ yanaşmalar: Rəqəmsal dövrdə media savadlılığı” adlı panelində “Qazcontent” ASC-nin İdarə Heyətinin sədri Aina Zadabek deyib.Qazaxıstanda 2024-cü ildən inkişaf konsepsiyasının qəbul olunduğunu və 2029-cu ilə qədər ölkədə bütün sahələrin inkişafına kömək edən superkompüter yaradıldığını diqqətə çatdıran Aina Zadabek deyib: “Bəzi rəqəmsal müstəqillik ortaya çıxır. Hazırda Qazaxıstanda İnkişaf Mərkəzi yaradılır və 1 milyondan çox insan süni intellekt üzrə təlim keçəcək. Əgər jurnalistlər süni intellektdən düzgün istifadə etsələr, bu medianın inkişafına böyük təsir göstərəcək”. ",2025-07-24 17:23:03.906329
 Fernando Soares: Media işçiləri informasiya cəmiyyətinin formalaşmasında mühüm rol oynayır ,https://xeberler.az/new/details/fernando-soares:-media-iscileri-informasiya-cemiyyetinin-formalasmasinda-muhum-rol-oynayir--35869.htm,https://xeberler.az/img/mid/43493.jpg,20-07-2025, 11:12,TƏDBİRLƏR ,"Biz, media işçiləri olaraq informasiya cəmiyyətinin formalaşmasında mühüm rol oynayırıq. Medianın əsas missiyalarından biri yalnız informasiya ötürmək deyil, həm də insanları maarifləndirmək və onları oxuduqları, izlədikləri məlumatların təbii səbəbini anlamağa təşviq etməkdir.Xeberler.az məlumat verir ki, bu sözləri “Euronews” telekanalının aparat rəhbəri, “Euronews Baku”nun baş icraçı direktoru Fernando Soares III Şuşa Qlobal Media Forumu çərçivəsində keçirilən “İnnovativ yanaşmalar: Rəqəmsal dövrdə media savadlılığı” mövzusunda paneldə deyib. O qeyd edib ki, məlumatın haradan qaynaqlandığını, hansı məqsədlə yayıldığını və ictimai rəyə necə təsir etdiyini dərk etmək bu gün hər bir vətəndaş üçün zərurətə çevrilib: “Bizim məqsədimiz bu prosesi daha geniş auditoriyaya çatdırmaq, xüsusilə də gənc nəslin maariflənməsini təmin etməkdir. Burada təhsil müəssisələrinin rolu xüsusilə vacibdir. Çünki gənclər informasiya mənbəyi olaraq ən çox sosial mediaya müraciət edirlər. Lakin sosial media həm də feyk xəbər və manipulyasiyaların sürətlə yayıldığı bir platformadır. Məhz buna görə gənclərin informasiyanı tənqidi təhlil etməyi, onun yaranma səbəbini və mümkün nəticələrini dərk etməsi son dərəcə önəmlidir”.Fernando Soares bildirib ki, bugünkü dünyanın reallıqları, informasiya müharibələri, dezinformasiya kampaniyaları və rəqəmsal manipulyasiyalar hər kəs üçün xəbərdarlıq siqnalı olmalıdır. Bu şəraitdə media sadəcə xəbərləri təqdim edən vasitə deyil, həm də həqiqətin qoruyucusudur. ",2025-07-24 17:23:04.479709
 Hikmət Hacıyev: Azərbaycana qarşı fəal dezinformasiya dalğaları olur ,https://xeberler.az/new/details/hikmet-haciyev:-azerbaycana-qarsi-feal-dezinformasiya-dalgalari-olur--35868.htm,https://xeberler.az/img/mid/43491.jpg,20-07-2025, 11:07,TƏDBİRLƏR ,"“Molla Nəsrəddin” jurnalı Bakıda nəşr edildiyi dövrdə də etimadsız yanaşma, savadsızlıqla mübarizə aparırdı, Azərbaycan dilini inkişaf etdirirdi. Bu, doğrudan da böyük bir mübarizə, psixoloji bir savaş idi.Xeberler.az məlumat verir ki, bu sözləri Azərbaycan Respublikası Prezidentinin köməkçisi - Prezident Administrasiyasının Xarici siyasət məsələləri şöbəsinin müdiri Hikmət Hacıyev “Rəqəmsal keçidlər: Süni intellekt dövründə informasiya və media dayanıqlılığının gücləndirilməsi” adlı III Şuşa Qlobal Media Forumunun açılış mərasimində çıxışı zamanı söyləyib.44 günlük Vətən müharibəsində Azərbaycanın böyük bir dezinformasiya ilə qarşılaşdığını qeyd edən Prezidentin köməkçisi yerli medianın bununla mübarizəyə sinə gərdiklərinə diqqət çəkib.3-çü Şuşa Qlobal Media Forumun aktual mövzuları əhatə etdiyini, süni intellektin əhəmiyyətindən bəhs etdiyini deyən Hikmət Hacıyev, həmçinin deyib: “Həqiqət dəyişib və böyük təhdid altındadır. Xəbərlərdə faktlar, rəqəmlər mənzərə yaratmır. İnsanlar inanclara daha çox üstünlük verirlər”,- deyə o əlavə edib.Prezidentin köməkçisinin sözlərinə görə, Azərbaycana qarşı fəal dezinformasiya dalğaları olur. “Bəşəriyyət olaraq sosial medianı idarə etməyi bacarmamaq bizim üçün məğlubiyyətdir. Bu böyük xaos yaradır. Beynəlxalq institutlar, təsisatlar süni intellektin etik normalarını nəzərə almalıdır. Biz bu gün rəqəmsallaşmış bir media haqqında danışırıq, hansı ki bizim fikirlərimizi dəyişir. Biz maşınlara qarşı mübarizə aparırıq. Bəşəriyyət yeni düşüncə, platforma yaradıb. O bizim kimi düşünən bir varlıqdır”,- deyə H.Hacıyev qeyd edib. ",2025-07-24 17:23:05.275310
 Mask “Grok”un uşaqlar üçün versiyasını yaratmağı düşünür ,https://xeberler.az/new/details/mask-grokun-usaqlar-ucun-versiyasini-yaratmagi-dusunur--35867.htm,https://xeberler.az/img/mid/42583.jpg,20-07-2025, 10:55,TEXNOLOGİYA ,"Amerikalı sahibkar İlon Maskın “xAI” startapı süni intellekt əsaslı “Grok” çat-botunun uşaqlar üçün nəzərdə tutulmuş versiyasını – “Baby Grok” adlı tətbiq yaratmağı planlaşdırır.Xeberler.az məlumat verir ki, Mask bu barədə “X” hesabında yazıb.“Uşaqlar üçün uyğun məzmun təqdim edəcək ""Baby Grok xAI"" tətbiqini hazırlayacağıq”, – sahibkar qeyd edib. ",2025-07-24 17:23:05.887283
 ABŞ “SpaceX” ilə müqavilələrinin əksəriyyətini qüvvədə saxlayacaq ,https://xeberler.az/new/details/abs-spacex-ile-muqavilelerinin-ekseriyyetini-quvvede-saxlayacaq--35866.htm,https://xeberler.az/img/mid/42729.jpg,20-07-2025, 10:53,KOSMOS ,"ABŞ prezidenti Donald Tramp administrasiyası iş adamı İlon Maska məxsus “SpaceX” şirkəti ilə bağlanan dövlət müqavilələrinə baxıb və belə nəticəyə gəlib ki, müqavilələr Pentaqon və NASA üçün həddindən artıq əhəmiyyət kəsb etdiyinə görə onların əksəriyyətindən imtina etmək mümkün deyil.Xeberler.az bildirir ki, bu barədə “The Wall Street Journal” məlumat yayıb.Yoxlamalar dövlət xidmətini tərk edən Maskın iyunun 5-də sosial şəbəkələr vasitəsilə Trampla səs-küylü ictimai qarşıdurmasından bir neçə gün sonra başlayıb. Əsas məqsəd “SpaceX” ilə çox milyardlıq müqavilələr bağlayarkən vəsaitlərin səmərəsiz xərclənməsi hallarını müəyyən etmək olub.Bundan əlavə, ABŞ administrasiyası “SpaceX” ilə rəqabət aparan şirkətlərin eyni vəzifələri daha effektiv yerinə yetirə biləcəyini anlamaq istəyib.Təhlillərin nəticələrinə əsasən rəsmilər belə qənaətə gəliblər ki, “SpaceX” raket buraxılışı və peyk internet xidmətlərinin göstərilməsi sahəsində əsas şirkətlərdən biridir. Şirkətlə müqavilələr Müdafiə Nazirliyinin və NASA-nın fəaliyyəti üçün zəruri hesab edilib.Bununla belə, hakimiyyət orqanları gələcəkdə bəzi dövlət müqavilələrini daha ətraflı öyrənməyi planlaşdırır.“The Wall Street Journal” qeyd edir ki, təkcə bu ilin aprelində Pentaqon milli təhlükəsizlik maraqlarına uyğun olaraq “SpaceX” ilə kosmosa 5,9 milyard dollarlıq müqavilə imzalayıb. ",2025-07-24 17:23:06.272074
 Üçüncü Şuşa Qlobal Media Forumunun açılış mərasimi keçirilir ,https://xeberler.az/new/details/ucuncu-susa-qlobal-media-forumunun-acilis-merasimi-kecirilir--35865.htm,https://xeberler.az/img/mid/43477.jpg,20-07-2025, 10:35,TƏDBİRLƏR ,"“Rəqəmsal keçidlər: Süni intellekt dövründə informasiya və media dayanıqlılığının gücləndirilməsi” mövzusunda 3-cü Şuşa Qlobal Media Forumunun açılış mərasimi keçirilir.Xeberler.az məlumat verir ki, Forum çərçivəsində “İnnovativ yanaşmalar: Rəqəmsal dövrdə media savadlılığı”, “Media savadlılığı informasiya təhlükəsizliyinin təminatı kimi”, “Sosial medianın təkamülü ictimai etimada necə təsir edir: Media savadlılığının əhatəsində” və digər mövzular ətrafında müzakirələr aparılacaq.Xatırladaq ki, iyulun 21-dək davam edəcək Forumda 52 ölkədən 140-a yaxın xarici qonağın, o cümlədən 30-dan çox informasiya agentliyi, 7 beynəlxalq təşkilat və 80-ə yaxın media qurumu, həmçinin sahə üzrə əlaqəli digər təşkilatlardan nümayəndələr iştirak edir. Forumun iştirakçıları arasında əcnəbi media təmsilçiləri ilə yanaşı, Azərbaycanın media nümayəndələri, ekspertlər və rəsmilər də var.Açılış mərasimindən sonra Forum işini sessiyalarla davam etdirəcək.Forum çərçivəsində iştirakçıların Ağdam rayonuna və Laçın şəhərinə səfərləri də nəzərdə tutulur. ",2025-07-24 17:23:06.868669
 İKTA-da jurnalistlərə təlim keçirilib ,https://xeberler.az/new/details/ikta-da-jurnalistlere-telim-kecirilib--35864.htm,https://xeberler.az/img/mid/43489.jpg,19-07-2025, 22:02,TƏDBİRLƏR ,"Azərbaycan Milli Mətbuatının 150 illiyi münasibətilə İnformasiya Kommunikasiya Texnologiyaları Agentliyində (İKTA) jurnalistlər üçün təlim keçirilib.Xeberler.az bildirir ki, görüşü giriş sözü ilə açan rəqəmsal inkişaf və nəqliyyat nazirinin müşaviri Rəşad Bayramov media təmsilçilərini təbrik edərək Azərbaycan mediasının inkişafından bəhs edib.“Ölkəmizdə mətbuatın inkişafına, söz və ifadə azadlığına xüsusi diqqət göstərilir. Rəqəmsal İnkişaf və Nəqliyyat Nazirliyi olaraq media ilə sağlam münasibətlərin qurulmasında maraqlıyıq və inanırıq ki, bu əməkdaşlıq daimi olacaq”, – deyə Rəşad Bayramov vurğulayıb.Agentliyin İdarə heyəti sədrinin müavini Ceyhun Hüseynzadə əlamətdar günlə əlaqədar media nümayəndələrini təbrik edərək onlara uğurlar arzulayıb.Ceyhun Hüseynzadə bildirib ki, İKTA tənzimləyici funksiyanın uğurla icrasında hər zaman medianın dəstəyini hiss edir. Bu səbəbdən də jurnalistlərin maarifləndirilməsi Agentlik üçün önəm daşıyır. Bugünkü təlim də məhz jurnalistlərin internet telekommunikasiya xidmətləri sahəsində biliklərinin artırılmasına imkan yaradır.Təlim zamanı İKTA əməkdaşları jurnalistlərə ölkəmizdə internet telekommunikasiya xidmətləri sahəsində tənzimləyici çərçivənin hazırlıq səviyyəsi ilə bağlı ətraflı məlumat veriblər. Onları maraqlandıran suallar cavablandırılıb.Xatırladaq ki, İnformasiya Kommunikasiya Texnologiyaları Agentliyi ölkədə informasiya kommunikasiya texnologiyaları (İKT) və rabitə (telekommunikasiya və poçt) sahələrində tənzimləmə və nəzarəti, eləcə də radiospektr idarəçiliyini həyata keçirir. ",2025-07-24 17:23:07.443544
 Prezident AZAL təyyarəsi ilə bağlı sualı cavablandırıb ,https://xeberler.az/new/details/prezident-azal-teyyaresi-ile-bagli-suali-cavablandirib--35863.htm,https://xeberler.az/img/mid/43488.jpg,19-07-2025, 21:49,PROQRAMLAR ,"Prezident İlham Əliyev III Şuşa Qlobal Media Forumunun iştirakçıları ilə görüşündə qəzaya uğrayan AZAL təyyarəsi ilə bağlı sualı cavablandırıb.Xeberler.az məlumat verir ki, dövlətimizin başçısı bildirib: “Təəssüf ki, biz Rusiya rəsmilərindən heç bir cavab almamışıq. Artıq bu hadisədən yeddi ay keçib. Bizim üçün hər şey aydındır, nə baş verdiyini bilirik. Biz bunu sübut edə bilərik və bilirik ki, Rusiya rəsmiləri də məsələdən xəbərdardırlar. Onlar da nə baş verdiyini gözəl bilirlər. Sual olunur: niyə görə onlar (Rusiya tərəfi — red.) analoji halda hər bir qonşunun etməli olduğu hərəkəti etmədi? Bizim tələbimiz təbii idi - Rusiya tərəfi öz günahını etiraf etsin, təyyarəmizi vuranlar cəzalandırılsın, qəzada həlak olmuş və yaralanmış şəxslərin ailələrinə, eləcə də AZAL-ın təyyarəsinə görə təzminat ödənilsin”. ",2025-07-24 17:23:08.519566
 İlham Əliyev: Mən süni intellektdən istifadə etmirəm ,https://xeberler.az/new/details/ilham-eliyev:-men-suni-intellektden-istifade-etmirem--35862.htm,https://xeberler.az/img/mid/43487.jpg,19-07-2025, 21:45,TƏDBİRLƏR ,"Mən özüm süni intellektdən istifadə etmirəm. Amma ailə üzvlərim var ki, ondan istifadə edirlər. Mənə də bəzən bu barədə məlumat verirlər. Amma yəqin ki, nə vaxtsa mən də istifadə edəcəyəm.Xeberler.az məlumat verir ki, bu sözləri Prezident İlham Əliyev III Şuşa Qlobal Media Forumunun iştirakçıları ilə görüşündə söyləyib.“Çünki süni intellektin yayılması o qədər sürətlə gedir ki, istifadəçilərin sayı çox olacaq. Əsas odur ki, süni intellekt bizi bildiyimiz meyarlardan uzaqlaşdırmasın”, - deyə dövlətimizin başçısı əlavə edib. ",2025-07-24 17:23:09.190800
 III Şuşa Qlobal Media Forumunun iştirakçıları ilə görüş keçirilib ,https://xeberler.az/new/details/iii-susa-qlobal-media-forumunun-istirakcilari-ile-gorus-kecirilib--35861.htm,https://xeberler.az/img/mid/43481.jpg,19-07-2025, 20:41,TƏDBİRLƏR ,"İyulun 19-da Azərbaycan Respublikasının Prezidenti İlham Əliyevin Xankəndidə “Rəqəmsal keçidlər: Süni intellekt dövründə informasiya və media dayanıqlılığının gücləndirilməsi” mövzusunda III Şuşa Qlobal Media Forumunun iştirakçıları ilə görüşü keçirilib.Xeberler.az məlumat verir ki, Prezident İlham Əliyev Forum iştirakçılarının suallarını cavablandırıb.Moderator - “Euronews”un Yaxın Şərq bürosunun rəhbəri xanım Ceyn Viterspun: Zati-aliləri cənab Prezident.Xanımlar və cənablar, hörmətli qonaqlar.III Şuşa Qlobal Media Forumuna xoş gəlmisiniz. Biz Azərbaycanın mədəni mərkəzinin bir hissəsi olan Xankəndi şəhərində sizi görməkdən şadıq. Bizim üçün xüsusi olaraq bu gün burada hörmətli media peşəkarlarını, fikri formalaşdıran rəhbərləri və dünyanın müxtəlif yerlərindən gəlmiş insanları görmək şərəfdir. Bu Forum, əslində, dialoq, şəffaflıq və daimi inkişaf edən media mühitində əməkdaşlığa yönəlib.Bu il keçirilən Forum 52 ölkədən 140 qonağı, 30-a yaxın informasiya agentliyinin və 80 media qurumunun nümayəndələrini bir araya gətirib. Builki Forum rəqəmsal keçidlər, süni intellekt dövründə informasiya və media dayanıqlılığının gücləndirilməsi mövzusuna həsr olunub. Aparılacaq müzakirələr məhz medianın çağırışlar və imkanlar qarşısında müqavimətinin gücləndirilməsinə, o cümlədən rəqəmsal transformasiyanın təsirinə və müstəqil jurnalistikanın, sülhün, inkişafın, qarşılıqlı anlaşmanın daha da artırılmasına yönələcək.İndi isə mən böyük şərəf hissi ilə sözü Zati-aliləri cənab İlham Əliyevə - Azərbaycan Respublikasının Prezidentinə vermək istəyirəm.Prezident İlham Əliyev: Çox sağ olun, Ceyn. Sağ olun.Mən bütün qonaqlarımızı Qarabağda salamlamaq istəyirəm. Çox sağ olun ki, bizimləsiniz. Üçüncü dəfədir ki, belə bir mühüm tədbir Qarabağda keçirilir. Şuşa Media Forumu artıq ənənəvi xarakter alıb. Ümid edirəm ki, bu ənənə davam edəcək və vaxt keçdikcə qonaqların sayı artır, coğrafi əhatə daha da genişlənir. Bütün bunlar bir daha göstərir ki, ən mühüm mövzuların mehriban şəraitdə açıq müzakirələrinə böyük ehtiyac var. Söhbət təkcə mediadan deyil, həmçinin qlobal gündəlikdən gedir. Dünyada vəziyyət sürətlə dəyişir. Əgər ötən il Şuşada keçirilmiş Forumdan başlasaq görərik ki, nə qədər çox dəyişikliklər baş verib.Əlbəttə ki, ilk növbədə, mətbuat belə tədbirlərə qatılır, bütün hekayələri söyləyir, bu dəyişiklikləri, hadisələri təsvir edir və öz cavabını, rəyini bildirir. Bir sözlə, çox məmnunam ki, biz burada - Xankəndidə bu cür böyük tədbirə toplaşmışıq. Bugünkü görüşü burada, yeni tikilmiş Konqres Mərkəzində, Xankəndinin Zəfər meydanında keçirmək qərarına gəldik. Beləliklə, əminəm ki, bura qonaqlar üçün maraqlı olacaq, yenidənqurma, eləcə də 30 ildən artıq bu yerlərdən didərgin düşmüş insanların qayıtması baxımından ərazilər azad olunandan sonra görülmüş işlərə baxmaq cəlbedici olacaq. Bununla şərhimi yekunlaşdırıram ki, müzakirə üçün daha çox vaxt qalsın. Bir daha bizimlə olduğunuz üçün təşəkkür edirəm.Moderator Ceyn Viterspun: Cənab Prezident, Sizə suallarımızın sayı xeyli çoxdur. Hamı hazırlaşıb gəlib. Gəlin, indi elə birbaşa başlayaq. Birinci sual verən cənab Klaus Piter Ralf Yurgensdir, Londonda yerləşən “Economyfirst Limited”in direktorudur. Buyurun.Klaus Piter Ralf Yurgens: Çox sağ olun Zati-aliləri, cənab Prezident.Yenidən burada olmağıma çox şadam. Dəvətə görə minnətdaram. Ümumiyyətlə, növbədə birinci sualı vermək hər zaman çətindir və ötənilki mövzuya qısaca qayıtmaq istəyirəm. Biz COP29 haqqında çox danışdıq. İndi, düşünürəm, o, böyük uğura çevrildi. Həmin konfrans ilə növbəti konfrans arasında yarı yoldayıq. Siz COP29 tədbirinin irsini necə təsvir edərdiniz? Azərbaycanın bu sahədə formalaşdırdığı siyasətin davamı digər ölkələrdə olacaqmı? Söylədiyiniz kimi, COP29 xüsusi tədbir oldu. Onun irsini necə görürsünüz? Yəni, COP30, 31 və ya 32 də olacaq. Şəxsi təəssüratınızı bölüşsəniz, yüksək dəyərləndirərik. Çox sağ olun.Prezident İlham Əliyev: Çox sağ olun. Həqiqətən bu, ölkədə ilin tədbiri oldu. Ötən il 197 ölkənin iştirakı ilə keçirilmiş belə bir mühüm iqlim dəyişmələri konfransında bütün dünyada çox böyük auditoriya var idi. Qeydiyyatdan keçmiş 77 min iştirakçı oldu. Qeyd etdiyim kimi, təxminən 200 ölkədən nümayəndə gəlmişdi. Onların sırasında 70 dövlət və hökumət başçısı var idi. Bu, həmin mövzunun əhəmiyyətini aydın şəkildə göstərdi. Həmçinin bir çox insan Bakıya, Azərbaycana ilk dəfə idi ki, səfərə gəlmişdi. Düşünürəm ki, onlar üçün maraqlı tanışlıq idi. Qlobal iqlim gündəliyinə töhfəmizə gəldikdə deyərdim ki, Azərbaycan ekologiyaya hörmətlə yanaşan ölkədir. Biz elektrik enerjisinin istehsalında nə kömürdən, nə də ki, yanacaqdan istifadə edirik. Biz yalnız su və təbii qaz ehtiyatlarından istifadə edirik və bu yaxınlarda Günəş enerjisindən istifadəyə başlamışıq.Yeri gəlmişkən, yaşıl gündəliyimiz çox genişdir. 2030-cu ilə qədər artıq imzalanmış investisiya müqavilələri əsasında biz ən azı 6 giqavatlıq yaşıl enerjini, o cümlədən Günəş, külək və su elektrik enerjisini istehsal edəcəyik. Su elektrik enerjisi Qarabağ və Şərqi Zəngəzurda əsas yer tutur. Biz ümumi 280 meqavat gücündə 30 kiçik su elektrik stansiyasını artıq istismara vermişik. Beləliklə, yaşıl gündəliyimiz həqiqətən çox genişdir. Eyni zamanda, mənim mesajım, ev sahibi olan Azərbaycanın mesajı ondan ibarət idi ki, biz həmin məsələyə realist və praqmatik yanaşmalıyıq. Hamımız anlayırıq ki, biz planeti qorumalıyıq. Lakin ətraf mühit böhranına ən çox rəvac verənlər, yəqin ki, bu yükü öz üzərinə götürməlidirlər.İqlim dəyişmələri ekzistensional əhəmiyyət daşıyan, inkişaf edən kiçik dövlətlərə gəldikdə, onlara güclü dəstək lazımdır. Biz bunu planlaşdırırdıq və etməyə çalışırdıq. İnkişaf etməkdə olan kiçik ada dövlətləri ilə bağlı xüsusi sessiyamız oldu. Azərbaycan ən az inkişaf etmiş ölkələrdə iqlim dəyişmələri məsələlərinin həlli üçün xüsusi fonda 10 milyon ABŞ dolları ayırdı. Lakin düşünürük ki, siz faydalı qazıntıları diqqətdən kənarda qoya bilməzsiniz. Çünki yaxın gələcəkdə onlarsız dünya yaşaya bilməz, iqtisadiyyat işləyə bilməz, təyyarələr uça bilməz və hər bir şey dayanar. Beləliklə, biz reallığın bu tərəfini də görməliyik.Biz “Yaşıl Keçid Proqramı”nı həyata keçiririk. Lakin, eyni zamanda, anlayırıq ki, neft və qaz olmadan inkişafı, gələcəyimizi planlaşdırmaq, vətəndaşlarımız üçün lazımi şəraitləri təmin etmək mümkün olmayacaq. Bizim üçün çətin an və mürəkkəb müzakirələr oldu. Lakin düşünürəm ki, sədrliyimiz yaxşı anlaşmanı təmin etdi. Bir sözlə, öz rolumuzu Qlobal Cənub və Qlobal Şimal arasında körpü kimi gördük. Düşünürəm ki, bunun öhdəsindən gələ bildik.COP29-da mühüm nailiyyətlərdən biri ondan ibarətdir ki, biz elə konstruktiv mühit yaratdıq və şəxsi töhfə verdik ki, karbon bazarlarının fəaliyyəti ilə bağlı 6-cı maddə üzərində razılıq əldə olunsun. Bu məsələ ən azı son 10 il ərzində müzakirədə qalmışdır. Beləliklə, o, COP29-un ən mühüm və tutarlı nəticəsinə çevrildi. Düşünürük ki, digər mühüm nəticə iqlim dəyişmələri məsələlərinin həlli ilə bağlı vəsaitlərin əvvəlcədən COP29-da nəzərdə tutulmuş 100 milyard ABŞ dollarından 300 milyard ABŞ dollarına qədər artırılması oldu. Bilirik ki, bəzi ölkələr bundan razı qalmadı. Lakin ədalət naminə söyləməliyik ki, biz vəsaitlərin üç dəfə artırılmasına nail olduq. Əlbəttə ki, bizdən sonra öhdəliyi öz üzərinə götürən tərəflər həmin vəsaitlərin artırılması üçün öz işlərini görməli olacaqlar. Çünki həmin və bir çox digər məsələlər irsimiz kimi qalacaq. Biz ondan artıq təşəbbüs irəli sürdük. Ölkələrin tam əksəriyyəti həmin təşəbbüslərə qoşuldu. Düşünürəm ki, təşəbbüslərimizin heç birinə qoşulmayan cəmi iki ölkə oldu. Lakin bu, təşəbbüslərin münasibliyinə deyil, sırf siyasi səbəblərə bağlı idi. İndi isə sual belədir – gələcəkdə nə baş verəcək? Xüsusən də iqlim dəyişmələri ilə bağlı ABŞ Administrasiyasının mövqeyini nəzərə alaraq, nə olacaq? Əlbəttə ki, ABŞ-ın qlobal lider, iqlim dəyişmələrinə ən böyük töhfə verən tərəf və ən böyük investor kimi məsələləri nəzərdə tutulur. Onun rolu, əlbəttə ki, diqqətdən kənarda qala bilməz. Bir sözlə, çox məsələ onlardan asılı olacaq. Buna görə, hamımız böyük ümidlə və müəyyən narahatlıqla bu ilin sonunda keçiriləcək COP30-u gözləyirik.Bir daha qeyd etmək lazımdır ki, Azərbaycana gəldikdə, təsəvvür edə bilərsiniz, biz karbon emissiyalarına ən böyük töhfə verən tərəf deyilik. Lakin bununla belə, yaşıl gündəliyimiz və körpü salmaq, müxtəlif tərəflər arasında anlaşma yaratmaq kimi məsələlərdə göstərdiyimiz səylər BMT və bir çox beynəlxalq tərəfdaşlar tərəfindən lazımınca dəyərləndirilir. Bizə gəldikdə, bir daha qeyd edim ki, yaşıl gündəliyimizə sadiq qalacağıq. Lakin COP30, 31 və 32 necə olacaq, bu, əlbəttə ki, açıq sual olaraq qalır.Moderator Ceyn Viterspun: Peter, təşəkkür edirəm sualınıza görə. İndi isə biz dərhal növbəti suala keçirik. Professor Şerzodxon Kudratxuca. O, Özbəkistan Jurnalistika və Kütləvi Kommunikasiyalar Universitetinin rektorudur.Şerzodxon Kudratxuca: Salam, hörmətli cənab Prezident. İcazə verin, əvvəlcə Sizi iyulun 4-də Xankəndinin ilk dəfə çox yüksək səviyyədə ev sahibliyi etdiyi İqtisadi Əməkdaşlıq Təşkilatının 17-ci Zirvə görüşünün uğurla keçirilməsi münasibətilə təbrik edim. Biz bunun şahidi olduq. Həmçinin burada Özbəkistan Prezidenti Şavkat Miromonoviç Mirziyoyevin dövlət səfəri uğurla keçdi. Bizim jurnalistlərin çoxlu təəssüratı var. Biz üçüncü ildir ki, gəlirik, ancaq Xankəndidə ilk dəfə olduq.Mənim bir neçə sualım var. İcazənizlə, Sizə birinci sualı verim: Keçən həftə Əbu-Dabidə Ermənistanın Baş naziri Nikol Paşinyanla Sizin aranızda tarixi görüş oldu. Bu, niyə vacibdir? Niyə bu, son dərəcə mühümdür? Çünki iki ölkə qlobal təlatümlər zamanı, belə bir çətin vaxtda dost olmağın hər halda daha yaxşı olduğunu dünyaya nümayiş etdirdi. Bu, günümüz üçün çox gözəl bir nümunədir. Sizdən soruşmaq istərdim: bir çox suallar arasında Zəngəzur dəhlizi məsələsi də qaldırıldı. Mən bilirəm ki, bu dəhliz, ilk növbədə, Azərbaycan və Ermənistan üçün, həmçinin bizim bütün böyük Xəzər regionumuz üçün çox vacibdir. Amma istərdim ki, bunun böyük Türk dünyası üçün nə qədər əhəmiyyətli olması, onun qarşısında hansı perspektivlər açması üzərində dayanasınız. Çünki aramızda körpü yox idi, inşallah, indi biz birləşəcəyik. Bu, çox maraqlıdır. Keçən il də burada idim, amma təəssüf ki, sual verə bilmədim. Sizə çox şəxsi sualım var. Üçüncü dəfədir ki, Qarabağa gəlirəm və burada maşın sürərkən dönə-dönə müşahidə etdik ki, hər şey əbədiyyətlə nəfəs alır, burada hər daş, hər dağ zikr edir, hər ağac şükür edir. Çünki bu, baş verdi. Burada müşahidə etdim ki, üç il ərzində çoxlu dəyişikliklər baş verib: yollar əladır, avtomobil heç vaxt silkələnmir, çoxlu müasir tikinti var, məscidlərin çoxu təmir olunub. Amma kilsələrin də bərpa olunduğunu görmək məni sevindirdi. Bu, bütün dünyaya Sizin tolerantlığınızı, səbrinizi, nəcibliyinizi göstərir. Ona görə də demək istəyirəm ki, yəqin ki, Uca Tanrımız da bunu bəyənir. Özbəkistan Azərbaycanın dahi Prezidenti Heydər Əliyevi çox yüksək qiymətləndirir və onu çox yaxşı tanıyır. O və bizim Şərəf Rəşidoviç Rəşidov dost olublar. Bunu Özbəkistanda hər kəs bilir. Belə bir sualım var, ona görə də şəxsi dedim. Təəssüflər ki, bugünkü Qarabağı görmək ona nəsib olmadı. Çox çətin bir yol keçsə də, onu görə bilmədi. Amma deyək ki, Uca Tanrının iradəsi olsaydı, 2023-cü ildən sonra bu günü görə bilsəydi, Azərbaycan Prezidentinə yox, təkrar edirəm, Prezidentə yox, Azərbaycan xalqının böyük oğluna nə deyərdi? Onun baxışı, bugünkü əhvali-ruhiyyəsi necə olardı? Sağ olun.Prezident İlham Əliyev: Sağ olun. İlk növbədə, ölkəmiz haqqında, Qarabağ haqqında və burada gördüyümüz işlərlə bağlı xoş sözlərinizə görə sizə çox təşəkkür etmək istərdim. Özbəkistanlı qardaşlarımızın dəstəyi bizim üçün həmişə çox dəyərli olub. Bildiyiniz kimi, Qarabağın bərpası üçün ilk hədiyyəni Özbəkistan verib. Hörmətli Prezident Şavkat Miromonoviçin təşəbbüsü ilə Füzuli şəhərində özbək xalqının dahi oğlu Mirzə Uluqbəyin adını daşıyan 960 şagird yerlik məktəb tikilib. Biz Şavkat Miromonoviç ilə bu məktəbi Füzuli şəhərində açdıq. Bir-iki gün əvvəl yenə Füzulidə oldum, maraqlandım, məncə, orada artıq 500-dən çox uşaq oxuyur. Nəzərə alsaq ki, Füzuliyə keçmiş köçkünlərin qaytarılması prosesi hələ ilkin mərhələdədir, yəni, bu qədər uşaq artıq orada təhsil alır. Biz bunu çox yüksək qiymətləndiririk. Bu, Özbəkistan Prezidentinin səmimi qardaşlıq jesti, ərazilərin bərpasında Azərbaycana köməyidir. Qeyd etdiyiniz kimi, İqtisadi Əməkdaşlıq Təşkilatına üzv ölkələrin dövlət başçılarının artıq burada, Xankəndidə Zirvə görüşü keçirilib. O görüş bu binada, yeni Konqres Mərkəzində keçirildi. Biz həmin Zirvə görüşünü məhz bu zalda keçirdik. Bunun böyük rəmzi mənası var idi. Çünki bu, həyatın buraya, o cümlədən Xankəndiyə geri qayıtdığını göstərir. Biz təşkilata üzv olan ölkələrin, həmçinin digər ölkələrin səkkiz dövlət və hökumət başçısının yüksək səviyyədə iştirakını Azərbaycana, torpaqlarımızın qaytarılmasından sonra və indi gördüyümüz işlərə, dağıdılanları yenidən həyata qaytarmağa verilən dəstək kimi qiymətləndiririk.Yeri gəlmişkən, deməliyəm ki, işğal zamanı məhz bu yerdə separatçılar tərəfindən “Parlament” adlandırılan bina tikilmişdi. Mənim buraya ilk səfərlərimdən birində biz bu “şeytan yuvası”nı dağıtmaq qərarına gəldik, məncə, tamamilə düzgün qərar verdik və onun yerində dövlət başçılarını qəbul edən belə gözəl Konqres Mərkəzi tikdik. Yaxınlıqda isə sovet vaxtı orada olan, işğal zamanı dağıdılan otel tikilir. Konqres Mərkəzinin qarşısındakı meydan indi Qələbə meydanı adlanır. Separatizmin mərkəzi olan Dağlıq Qarabağ Muxtar Vilayətinin keçmiş vilayət komitəsinin binasında Qələbə muzeyi yerləşəcək. Hazırda orada tikinti işləri görülür.Zəngəzur dəhlizinə gəlincə, bu arteriya sözsüz ki, bir çox ölkələri birləşdirəcək. Biz isə daşımaların bu dəmir yolu və ya avtomobil yolu ilə həyata keçirilməsinin zəruriliyindən danışarkən, təkcə Azərbaycanın əsas hissəsinin onun Naxçıvan Muxtar Respublikası ilə birləşdirilməsini nəzərdə tutmuruq. Söhbət beynəlxalq tranzit dəhlizdən gedir. Biz nəqliyyat və logistika infrastrukturuna çox fəal sərmayə qoyuruq. Son illər milyardlarla dollar sərmayə qoyulub, Xəzər dənizində ən böyük beynəlxalq ticarət limanı tikilib, indi biz onu genişləndiririk, onun yükqaldırma qabiliyyətini 25 milyon tona çatdırırıq. Gürcüstandan keçməklə Azərbaycanı Türkiyə ilə birləşdirən dəmir yolu xətti çəkilib. Müasir infrastrukturun qurulması nəticəsində Azərbaycan ərazisindən tranzit daşımaların həcmi artır. Həmçinin rəqəmsallaşma prosesi gedir, gömrük inzibatçılığı sadələşdirilir. Bu, həm də regionumuzda baş verən geosiyasi dəyişikliklər, digər tranzit marşrutların problemli hala gəldiyi bir vaxtda baş verir. Ona görə də bütün bunları nəzərə alaraq, Zəngəzur dəhlizinin potensialını ilkin mərhələdə 15 milyon ton yük səviyyəsində qiymətləndiririk. Biz demək olar ki, Ermənistan və İranla sərhədimizin qovuşuğuna qədər dəmir yolunun tikintisini başa çatdırırıq və yəqin ki, bir ildən az müddətdə, bəlkə də gələn ilin yazında bu dəmir yolunun Azərbaycan hissəsi hazır olacaq.Bu dəmir yolunun Ermənistan hissəsinə gəlincə deməliyəm ki, sovet dövründə bu dəmir yolu Azərbaycan dəmir yolunun tərkib hissəsi olub. Ermənistanın dəmir yolu şəbəkəsinin qalan hissəsi ilə dəmir yolu əlaqəsi olmadığına görə ermənilərin dəmir yolu strukturuna daxil olmayıb. Bu yol Azərbaycanı Ermənistan ərazisindən keçərək Naxçıvan Muxtar Respublikası ilə birləşdirir və oradan Körfəzə çıxış yolu ilə İran ərazisinə keçir. Yəni, Zəngəzur dəhlizinin reallaşması ilə biz mahiyyət etibarilə Şimal-Cənub dəhlizinin başqa istiqamətini açacağıq. Təkcə hamının haqqında danışdığı bir istiqamətə - Rusiyadan Azərbaycan vasitəsilə İrana, Rəştə deyil, həm də Şərqi Zəngəzur və Zəngəzur bölgəsinin digər hissələrindən İrana, oradan da Türkiyəyə. Ona görə də yük axınının həcminin artırılması üçün böyük perspektivlər açılır.Özbəkistan Prezidentinin səfəri zamanı biz müzakirə etdik ki, yükdaşımaların həcmini artırmalıyıq. Bu gün Çindən Azərbaycan ərazisi vasitəsilə yükdaşımaların həcmi sürətlə artır. Eyni zamanda, Xəzər dənizinə çıxacaq Çin-Qırğızıstan-Özbəkistan-Türkmənistan dəmir yolu yenidən tikilir. Yəni, görürsünüz ki, artıq hansı böyük axınlar gedir və bu, bizim istiqamətimizdə davam edəcək. Ona görə də biz təkcə Bakı limanında yüklərin qəbuluna və onları işləməyə deyil, həm də Bakı-Tbilisi-Qars dəmir yolu ilə Gürcüstandan keçməklə Türkiyəyə və daha sonra Aralıq dənizi limanlarına Zəngəzur vasitəsilə göndərməyə hazır olmalıyıq ki, bu, eyni zamanda, əsas nəqliyyat marşrutu olacaq. Amma təəssüflər olsun ki, son beş ildə Ermənistan tərəfində heç bir iş aparılmayıb, bu məsələ qəsdən gündəmdən çıxarılıb. Amma belə olan halda Ermənistanın nə vaxtsa tranzit ölkəyə çevrilmək şansı sıfra yaxınlaşır. Bu prosesin qarşısını almaqda davam etsələr düşünürəm ki, özlərini nəinki bu gün düşdükləri nəqliyyat təcridində, həm də müəyyən dərəcədə siyasi təcriddə tapacaqlar.Atamın mənə nə deyə biləcəyinə gəldikdə, əlbəttə, bunu bilə bilmərəm. Amma təxmin edə bilərəm. Məncə, siz də təxmin edirsiniz. Bu, yəqin ki, daha çox ritorik sualdır. Mənim üçün isə atamın vəsiyyətini yerinə yetirmək, eləcə də bu torpaqlardan didərgin düşən, ədalətin bu təntənəsini görmədən dünyadan köçənlərin vəsiyyətlərini yerinə yetirmək böyük şərəf və qürur mənbəyi idi. Mən son beş ildə bu qürur hissi ilə yaşayıram. İnşallah, mən və bütün Azərbaycan xalqı sona qədər bu hisslə yaşayacağıq.Moderator Ceyn Viterspun: Təşəkkür edirəm. Növbəti sualı ABŞ-ın Beynəlxalq Siyasət İnstitutunun nümayəndəsi Paolo Liebl von Şirax verəcək. Buyurun, söz sizindir.Paolo Liebl von Şirax: Cənab Prezident, Sizi görməyə çox şadam. Bu gün bu tədbirdə iştirak etməyimdən çox məmnunam. Üçüncü dəfədir ki, mən bu Forumda iştirak edirəm və burada Sizinlə bu görüşün əhəmiyyəti hər kəs üçün olduqca vacibdir. Bu, çox rəmzi bir məkandır və hər kəsə məlumdur ki, bu, çox mürəkkəb bir hekayənin gözəl sonluğudur. Siz öz baxışınızla bağlı fikirlərinizi artıq bölüşdünüz, ölkəniz təkcə bu bölgə üçün deyil, region üçün, Avropa, Mərkəzi Asiya və Yaxın Şərq arasında da bir körpü ola bilər. Siz infrastruktur layihələrini artıq qeyd etdiniz. Mənim sualım ondan ibarətdir ki, Sizcə ən əsas əhəmiyyətli inkişaf vektorları həm ölkəniz, həm regionunuz üçün nədən ibarətdir? Xüsusilə də birbaşa xarici sərmayə baxımından. Biz bir neçə dəfə bu barədə danışmışıq. Artıq bir müddət keçib. Sizin hökumətiniz bu sahədə fəal çalışır. Eyni zamanda, xarici sərmayələrin təşviqi baxımından hansı əlavə tədbirlər ola bilər və sizin iqtisadiyyatınızda ən perspektivli sahələr hansılardır? Bu işdə sizin etibarlı tərəfdaşlarınız hansı ölkələr və şirkətlər ola bilər? Təşəkkür edirəm.Prezident İlham Əliyev: Daxili gündəliyimizə gəldikdə aydındır ki, Azərbaycan öz inkişafına hansı istiqamətdə davam edəcəkdir. Əsas prioritet faydalı qazıntı sahəsi ilə bağlı deyil. Burada IT, aparıcı texnologiyalar sektorunu qeyd etmək istəyirəm. Biz süni intellektlə bağlı aparıcı şirkətlərlə artıq əməkdaşlıq edirik. Ancaq regional inkişafa və regional əməkdaşlığa gəldikdə bağlılıq layihələri prioritetdir və bu məsələ region ölkələri üçün eyni dərəcədə əhəmiyyətlidir. Biz eyni mövqedən çıxış edirik. Burada söhbət təkcə tranzitdən getmir. Biz dəhlizlər, dəmir yolları haqqında danışanda tranzit və tranzit ödəmələri haqqında danışdığımız düşünülə bilər. Tranzit ödəmələri, əlbəttə ki, vacibdir, o, ölkəni gücləndirə bilər. Ancaq əsas məsələ tranzit marşrutu boyu infrastrukturun və sahələrin yaradılmasıdır ki, o sahələr əlavə sərmayə cəlb edə bilər. Bu səbəbdən də bir neçə əsas şərtin təmin edilməsi vacibdir. Bunun biri sabitlik və təhlükəsizlikdir. Bu gün regionumuz, Mərkəzi Asiya regionu, Cənubi Qafqaz, ondan Şərqdə və Qərbdə yerləşən ölkələr sabit dövlətlərdir. Xüsusilə də Qarabağ münaqişəsi başa çatandan sonra sabitlik, təhlükəsizlik və inkişaf üçün perspektivlər daha aydın və genişdir. Yəni bu, bağlılıq layihələrinin təşviqi baxımından mühüm amildir. İkinci amil qonşularla xoş münasibətlərdir. Bu olmadığı təqdirdə ölkə tranzit ölkə ola bilməz və biz burada qonşularımızla deyil, qonşularımızın qonşuları ilə də yaxşı münasibətlərə malik olmalıyıq. Bu sahədə də fəal diplomatik fəaliyyət aparılır və bizim etibarlı tərəfdaş imicimiz var. Biz son 10 il ərzində etimad qurmağa çalışmışıq. Biz nümayiş etdirməyə çalışmışıq ki, ölkəmiz etibarlı tərəfdaşdır və sözümüzün imzamız qədər dəyəri var. Bu, bu günə qədər də məhz belə olmuşdur.Bağlantı layihələrinə gəldikdə, biz, ilk növbədə, Orta Dəhlizi qeyd etməliyik. Bu, bu gün çox geniş coğrafiyanı birləşdirən bir layihədir. Mən artıq bir neçə dövləti qeyd etdim. Həmin dəhliz Şərqdən Qərbi Avropaya qədər uzanır və bu da müxtəlif aktorlar arasında anlaşmaya səbəb olacaq. Burada daha çox anlaşmaya ehtiyac var.COP29 haqqında danışarkən məndə elə bir təəssürat yarandı ki, inkişaf etmiş və inkişaf edən ölkələr arasında bir etimad böhranı var. Hər biri özünün haqlı olduğunu hesab edir. Ancaq burada etibar olmadığı və bir-birinə şübhə ilə yanaşma mövcud olduğu təqdirdə vahid hədəflərə nail olmaq çətin olacaqdır. Ona görə də təhlükəsizlik, sabitlik, milli maraqlara praqmatik yanaşma və qonşularla yaxşı, konstruktiv əlaqələr vacibdir.Regional gündəliyə gəldikdə, onu da qeyd edə bilərəm ki, biz yaşıl enerji layihələri üzərində çalışırıq. Çünki təkcə Azərbaycanda deyil, Mərkəzi Asiya ölkələrində də Günəş və külək elektrik enerjisi stansiyaları yaradılır. Ötən ilin noyabrında Bakıda COP29 çərçivəsində Özbəkistan, Qazaxıstan və Azərbaycan prezidentləri arasında yaşıl enerji ilə bağlı Xəzər dənizinin dibi ilə elektrik kabelinin çəkilməsi layihəsi imzalandı ki, Mərkəzi Asiyada istehsal olunan yaşıl enerji Azərbaycanın infrastrukturuna birləşdirilsin. Ona qədər Azərbaycan, Gürcüstan, Rumıniya, Macarıstan arasında da buna bənzər sənəd imzalandı ki, belə bir yaşıl enerji kabeli Qara dənizin dibi ilə çəkilsin. Yəni, region təkcə Cənubi Qafqazı əhatə etmir. Biz daha geniş coğrafiyanı əhatə edirik. Ancaq burada mərkəzi nöqtə məhz Azərbaycandır. Çünki siz coğrafiyanı dəyişə bilməzsiniz. Amma coğrafiya heç də hər zaman o demək deyil ki, coğrafi mövqeyiniz sizə tərəqqi gətirəcəkdir. Siz coğrafiyanızdan yaxşı məqsədlər üçün istifadə etməlisiniz. Biz artıq bunu proqnozlaşdıra bilərik ki, Azərbaycan, Mərkəzi Asiya və Avropa ölkələri arasında imzalanmış sənədlər Azərbaycanın bir növ qovşaq olacağını nümayiş etdirir. Azərbaycan nəqliyyat, istehsal və paylama nöqtəsi olacaqdır. Bizim çox böyük artım potensialımız var.Ənənəvi enerji infrastrukturu layihələrinə gəldikdə deyə bilərəm ki, biz bütün planlarımıza nail olmuşuq. Bəli, biz bilirik ki, bu gün Avropanın daha çox Azərbaycan qazına ehtiyacı var və biz bu həcmi artırmağa hazırıq. 2021-ci ildə bu həcm 8 milyard kubmetr idi. Bu gün 13 milyard kubmetrdir. Bu, bizim ümumi hasilatımızın və ixracımızın yarısıdır. Əlavə həcmlər üçün isə Avropa institutları ilə bağlı yenidən praqmatik yanaşma olmalıdır.Yaşıl enerjiyə gəldikdə, Avropa bankları artıq faydalı qazıntı enerji növlərinə maliyyələşmə ayırmır. Avropa Yenidənqurma və İnkişaf Bankı maliyyələşməni demək olar ki, dayandırmışdır. Buna görə isə əlbəttə ki, biz imkanlarımızı genişləndirmək üçün vəsait cəlb edə bilmərik. Bu gün Cənub Qaz Dəhlizi maksimal həcmdə fəaliyyət göstərir. Yeni məkanlar üçün biz interkonnektorlardan istifadə edirik. Ancaq əsas boru kəməri tam həcmdə doludur. Onu genişləndirmək üçün bizim əlavə maliyyə vəsaitinə ehtiyac var. Ona görə Avropa institutları bunu nəzərə almalıdırlar və siyasətlərində dəyişiklik etməlidirlər ki, biz əlavə vəsait cəlb edə bilək. Bu şəraitdə bu gün bizim üçün artıq tamamlanmış kimi görünən bir məsələ yenidən inkişaf etdirilə bilər. Avropanın Azərbaycan qazına daha çox ehtiyacı var. Onların Azərbaycanın yaşıl enerjisinə ehtiyacı var. Bəli, biz bilirik ki, Avropada olan külək elektrostansiyalarının sayı nə qədərdir və onların planları nədən ibarətdir. Ancaq biz bir yerdə çalışmağı avropalı tərəfdaşlarımıza təklif etdik. Azərbaycanın coğrafi olaraq Avropa və Asiya arasında yerləşən bir məkan kimi nəhəng meqalayihələrin icrasında təcrübəsi, şaxələndirilmiş xarici siyasəti və xarici siyasət gündəliyi sayəsində biz əhəmiyyətli və həlledici rol oynaya bilərik. Burada bir çox digər məsələləri qeyd edə bilərdim, ancaq vaxtınızı çox almaq istəmirəm.Moderator Ceyn Viterspun: Ukraynadan “Gordon” media qurumunun təsisçisi jurnalist Dmitro Qordon.Dmitro Qordon: Hörmətli cənab Prezident, biz Ukraynada Sizin rəhbərliyinizlə Azərbaycanın öz torpaqlarını, öz ərazisini geri qaytarmasını heyranlıqla izləyirdik. Bu, bizim üçün son dərəcə ruhlandırıcı bir nümunədir. Ukraynalılar Sizə minnətdardırlar ki, dəfələrlə açıq şəkildə Ukraynanın dövlət suverenliyinə və ərazi bütövlüyünə dəstəyinizi ifadə etmisiniz. Bu, unudulmur. Artıq neçə ildir ki, biz Ukrayna dövlətinin varlığı uğrunda çox ağır müharibə şəraitində yaşayırıq. Siz qalib xalqın Lideri kimi Ukraynaya və ukraynalılara hansı tövsiyələri verə bilərsiniz?Prezident İlham Əliyev: Ölkəmiz haqqında dediyiniz xoş sözlərə, suverenliyin və ərazi bütövlüyünün bərpası üçün görülmüş işlərlə bağlı fikirlərinizə görə təşəkkür edirəm. Bir neçə il əvvəl tədbirlərin birində Ukrayna nümayəndəsinin oxşar sualına cavab vermək imkanım olmuşdu. İndi verdiyim cavab ozamankı cavabımdan fərqli olmayacaq və düşünürəm ki, bu, Ukrayna xalqının istəkləri ilə də səsləşir – heç vaxt işğalla barışmamaq. Bu, əsas tövsiyədir. Bizim etdiyimiz də bu idi. Daha doğrusu, biz bu prosesi belə görürdük.Birinci Qarabağ müharibəsi dövrü çox çətin, faciəli idi – çoxsaylı qurbanlar, Xocalıda azərbaycanlıların soyqırımı. Yeri gəlmişkən, Xocalı buradan cəmi bir neçə kilometr məsafədədir. Münaqişəsonrası dövr də mənəvi və iqtisadi baxımdan az ağır deyildi. Bizim bir milyona yaxın insanımız var idi ki, onlar yaşamaq imkanlarından məhrum olmuşdular. Onlardan 700 min nəfəri Qarabağ regionundan idi, 250 min nəfəri isə Ermənistandakı azərbaycanlılar idi ki, oradan deportasiya olunmuşdular. O zaman bizim ölkəmizin əhalisi 8 milyon idi. Yəni bu, adambaşına düşən qaçqınların sayı baxımından ən yüksək göstəricilərdən biri idi.Pul yox idi, xəzinə boş idi, bizi demək olar ki, heç kim dəstəkləmirdi. Heç kimdən heç bir əhəmiyyətli beynəlxalq dəstəyimiz yox idi, iqtisadiyyat dağılmışdı, inflyasiya min faiz idi, kütləvi işsizlik, yoxsulluq isə demək olar ki, 100 faiz səviyyəsində idi. Bax, belə bir Azərbaycan var idi. Həmin vaxt Heydər Əliyev hakimiyyətə gəldi. Xalqımızın bəxti onda gətirdi ki, çətin bir zamanda ona müraciət etdi və o da bu ağır yükü öz üzərinə götürdü. Halbuki o, gənc deyildi, artıq 70 yaşı var idi, səhhəti o qədər də yaxşı deyildi, ağır xəstəlik keçirmişdi. Amma məhz onun sayəsində vəziyyəti sabitləşdirmək mümkün oldu. Üstəlik, o vaxt vətəndaş müharibəsi də gedirdi. Biz tədricən ayağa qalxmağa, necə deyərlər, dirçəlməyə başladıq. Yalnız bir şeyi düşünürdük. Mən əminəm, vətəndaşlarımızın əksəriyyəti də mənim dediyimi bölüşür ki, işğal olunmuş torpaqlarımızı necə qaytarmağı fikirləşirdik. Biz başa düşürdük ki, bu, çətin olacaq. Birincisi, relyef. Siz Füzulidən buraya gəlmisiniz. Füzuli şəhəri oktyabrın 17-də azad olunmuşdur. Bundan sonra bizim Silahlı Qüvvələrimiz yol olmayan ərazilərdən piyada keçərək Xankəndi ətrafına, Şuşa qayalarına doğru hərəkət etdilər. Biz döyüş meydanında sübut etdik ki, hər şeyə hazırıq və ölümə gedirdik, irəlidə 5-6 müdafiə xətti var idi. Biz hamımız əzəli torpaqlarımızı qaytarmaq arzusu ilə yaşamışıq.Relyef, beynəlxalq vəziyyət bizim əleyhimizə idi. ATƏT-in Minsk qrupunun həmsədrlərinin hər biri şəxsi səbəblərə görə Ermənistanın tərəfində idi və hər biri bu vəziyyətin əbədi davam etməsinə çalışırdı. Ona görə də bu status-kvo dəyişmirdi. Hətta bəzən inanılmaz diplomatik səylərlə həmsədr ölkələr adından hansısa bəyanatla çıxış etməyə müvəffəq olanda, bir müddət sonra bu, təkzib edilirdi.Xatırlayıram ki, ABŞ, Fransa və Rusiya prezidentləri səviyyəsində status-kvonun qəbuledilməz olduğu bəyan ediləndə biz bunu böyük həvəslə qarşılamışdıq. Bu, ciddi bəyanat idi, buna nail olmaq üçün çox çalışmışdıq. Amma bir müddət sonra həmin bəyanatda cəmi bir söz dəyişdirildi – ""qəbuledilməz” əvəzinə “dayanıqsız” dedilər. Yəni, bizə mesaj verdilər ki, əslində, bu vəziyyət qəbulediləndir. Yəni, maskalar açıldı, bəli, qəbulediləndir. Bu, Ermənistan üçün qəbuledilən idi, Minsk qrupunun həmsədrləri və bir sıra ölkələr üçün də qəbuledilən idi. Təkcə bizim üçün qəbuledilməz idi.Mən 2003-cü ilin sonlarından etibarən danışıqlar prosesində iştirak edirdim. 17 il ərzində çoxlu təkliflər, çoxlu görüşlər oldu, – bəlkə də heç də faydalı olmayan, – və çoxlu mesajlar alırdıq ki, reallıqla barışmaq lazımdır. ""Reallıq budur, siz bununla barışmalısınız”. Mən deyirdim ki, xeyr. Bu, dünya güclərinə bir çağırış kimi qəbul olunurdu, qeyri-adekvat reaksiya kimi dəyərləndirilirdi. Əsas narrativ isə bu idi – görürsünüz, onlar razılaşmır, onlara separatçılara şərti müstəqillik verilməsi müqabilində nəsə təklif olunur, amma onlar razılaşmırlar.Bizim beynəlxalq hüquqa əsaslanan arqumentlərimiz – BMT Təhlükəsizlik Şurasının erməni silahlı qüvvələrinin ərazilərimizdən çıxarılmasını tələb edən 4 qətnaməsi, Minsk qrupunun həmsədrlərinin bu qətnamələrə səs vermələri – bunların hamısı reallıqla barışmaq tələbini ehtiva edən təkəbbürlü bəyanatlar fonunda cavabsız qalırdı. Biz də qərar verdik ki, yeni reallıqlar yaradacağıq və siz onlarla barışmalı olacaqsınız. Elə də oldu. Biz yeni reallıqları 2020-ci ildə 44 gün ərzində yaratmağa başladıq. Onlar bununla barışmağa məcbur oldular. Daha sonra 2023-cü ilin sentyabrında bir gün ərzində. Bununla da barışmağa məcbur oldular.Ona görə də sualınıza bir qədər geniş cavab verirəm ki, əvvəldə dediyim məqamı izah edim. Əvvəldə dediklərim sadə və ya bəhanə kimi görünə bilər. Amma bunun arxasında bizim həm müharibədə, həm danışıqlar masasında, həm də suverenliyimizi tam bərpa etdikdən sonra yaşadıqlarımız dayanır. Əgər xarici aktorların bizə qarşı təhdidləri, təzyiqləri, şantajları barədə danışsam, bu, çox da xoş mənzərə olmaz. Bunu danışmaq üçün ayrıca görüşə ehtiyac var.Amma əvvəl dediyimə qayıdıram: heç vaxt təslim olmamaq və heç vaxt ərazi bütövlüyünün pozulması ilə barışmamaq. Baxın, Özbəkistandan olan dostumuz atam haqqında sual verdi. Bilirsiniz, o da bizim hamımız kimi bu günü - Qarabağa qayıtdığımız günü görmək istəyirdi. Amma bu, ona nəsib olmadı. Bu əraziləri azad etməzdən əvvəl mən 17 il Prezident olmuşam. Əgər imkan yaranmasaydı, bəlkə də daha 17 il gözləyəcəkdik. Burada məsələ mənlik deyil. Hesab edirəm ki, bu da ukraynalılar üçün vacibdir. Məsələ şəxsiyyətdə deyil, məsələ ambisiyada deyil. Məsələ ondadır ki, bizdən əvvəl yaşamış nəsillər və bizdən sonra yaşayacaq nəsillər qarşısında məsuliyyət hiss etməliyik.Əgər bilsəydim ki, torpaqları geri qaytara bilməyəcəyik, biz bəlkə də daha 17 il gözləyəcəkdik, sonra yenə 17 il. O zaman artıq mən olmayacaqdım və bu, vacib olmayacaqdı. Mən mənəvi baxımdan hazır idim ki, bunu kimsə başqa biri edəcək. Amma başa düşürdüm ki, əgər mən etməsəm, yəqin ki, bunu heç kim edə bilməz. Bu, bəlkə də çox iddialı səslənə bilər, amma bu, sadəcə, mənim fikirləşdiyim idi və xatirələrimi bölüşürəm.Daha bir son fikir. Ədalətə inamım demək olar ki, itmişdi, keçmiş köçkün vətəndaşlarımız kimi. Onlarla daim görüşür və deyirdim ki, ""inanın, biz qayıdacağıq"". Amma hər il onların gözlərində inamın azaldığını görürdüm. Axı, gözlər hər şeyi deyir. Onlar mənə deyə bilərlər ki, bəli, inanırıq, amma gözlər hər şeyi deyir. Mənim də inamım az idi, ədalətə inamım. Amma bizim Qələbəmiz, – bu, ədalətli və tam qələbədir, – göstərdi ki, ədalət var, sadəcə, ona nail olmaq lazımdır. Bu ədaləti əldə etmək üçün hər gün işləmək, hər gün qələbəyə yaxınlaşmaq lazımdır. Əgər son qərar səndən asılıdırsa, həyatını bu işə həsr etməlisən. Yalnız bu halda bu, baş verə bilər.Əlbəttə, ən vacib amil cəmiyyətin həmrəyliyidir. Həmrəyliyin Prezident, Ali Baş Komandan olaraq mənə verdiyi mənəvi güc çox böyük idi. Əmin idim ki, xalq mənim arxamda dayanacaq. Bu da yəqin ki, həlledici amillərdən biri oldu.Odur ki, əvvəldə dediyimə qayıdıram – heç vaxt təslim olmamaq!Moderator Ceyn Viterspun: Mixail Qusman, Rusiyanın TASS İnformasiya Agentliyinin baş direktorunun birinci müavini.Mixail Qusman: Hörmətli İlham Heydər oğlu, hər vaxtınız xeyir. Sizi salamlamaq istəyirəm. Təşəkkür edirəm ki, bu gün biz Xankəndidəyik. Forum Şuşa adlansa da, mən qırx il əvvəl sonuncu dəfə bu şəhərdə olmuşam. Yəqin ki, həmkarlarım, həmyerlilərim vəziyyətimi başa düşərlər.Bilirsiniz, axırıncı Forumda Siz dəqiq müəyyən etdiniz, çünki mən Miluokidən təzəcə qayıtmışdım. Siz yanvarın 20-də Ağ evdə kimin olacağını dəqiq müəyyən etdiniz. O vaxt dəqiq dediniz və belə də oldu. Siz hətta Azərbaycanın ABŞ-la, bu administrasiya ilə münasibətlərinin daha yaxşı olacağını ehtimal etdiniz. Bu barədə Prezident Trampın ölkənin Müstəqillik Günü münasibətilə təbriki əsasında da fikir yürütmək olardı.Sualım bir az genişdir. Bu gün Azərbaycan, fikrimcə, tamamilə nadir xarici siyasət yürüdür. Başqa hansı dövlətlə müqayisə oluna biləcəyini də bilmirəm. Bütün beynəlxalq azimutlarda, mən Rusiyadan başlayacağam, son zamanlar nə Rusiyada, nə də Azərbaycanda geniş ictimaiyyətin müsbət reaksiyasına səbəb olma ehtimalı az olan, mənim dediyim kimi, son zamanların “çalxalanmalarına” baxmayaraq, 2022-ci il fevralın 22-də Moskvada imzaladığınız müqavilənin əsasları heç bir şübhə doğurmur. Bu, aydındır.Mən ABŞ haqqında danışdım. Türkiyə ilə münasibətlər Şuşa Bəyannaməsinə əsaslanır. İran Prezidenti cəmi bir neçə gün əvvəl bu zalda idi. Avropa komissarları elə həftə olmur ki, burada olmasınlar. Mən bunları sadalaya bilərəm, o cümlədən Çinə səfəriniz, Qoşulmama Hərəkatındakı rolunuz və sairə. Bunda müəyyən bir fenomen var, onu dünyada heç də hamı başa düşmür. Mənə elə gəlir ki, dünyada heç də hamı bunu layiqincə qiymətləndirmir. Bununla bağlı sadə bir sualım var. Başa düşürəm ki, Sizin bunu necə bacardığınızı soruşmaq virtuoz skripkaçıdan skripkada necə ifa etdiyini soruşmaq kimidir. O deyəcək: “Mən skripkanı, onun yayını götürürəm və ifa edirəm”. Amma Sizin siyasətiniz müəyyən, mənə elə gəlir ki, çox aydın, çox yaxşı düşünülmüş siyasi prinsiplərə əsaslanır ki, bu çoxvektorlu siyasəti həyata keçirməyə imkan verir.Siz Prezident Əliyevin, zənnimcə, belə uğurlu xarici siyasət yürütməsini şərtləndirən 5-7 təməl siyasi prinsiplərini deyə bilərsinizmi? Sağ olun.Prezident İlham Əliyev: Sağ olun. Mən bir dəfə avropalı həmkarlarımla qapalı görüşdə, hələ 2020-ci ildən sonra, amma 2023-cü ildən əvvəl, vəziyyət müzakirə olunanda, burada, Xankəndidə hələ də separatçılar olanda bildirmişdim ki, - o qədər uzun söhbət gedirdi, - mən bir dəfə dedim ki, bunu açıq, üz-üzə demişəm, yəni, yox, xalqıma heç vaxt yalan söyləmirəm. Beləcə də dedim. Bu, əslində, doğrudur. Amma sualınıza cavab olaraq, mən beynəlxalq həmkarlarıma da heç vaxt yalan danışmamağa çalışıram. Əlbəttə, imkan daxilində. Hesab edirəm ki, biz obyektiv və dürüst olmalıyıq, yalan danışmamalıyıq. Düşünürəm ki, bu, yəqin ki, əsas prinsiplərdən biridir: ilk növbədə öz xalqıma həqiqəti söyləmək. İnternet və sosial şəbəkələr dövründə yaşadığımız üçün burada dediyiniz hər şey dərhal bütün dünyada rezonans doğurur.Düşünürəm ki, bu, mənim Prezident vəzifəsində əldə etdiyim çoxillik əvəzsiz təcrübə ilə bağlıdır və onu başqa cür əldə etmək mümkün deyil. Həm də belə etibarlı münasibətlərin qurulduğu, etimad göstərə biləcəyiniz zaman. Güvənmək razılaşmaq demək deyil, etimad göstərmək nədənsə müəyyən dərəcədə narazı olmaq və ya müsbət gündəmdən başqa bir şeyə sahib olmaq demək deyil. Güvənmək, sadəcə olaraq inanmaq deməkdir ki, əgər bir insan bunu deyibsə, deməli belə olacaq.Fikirləşirəm ki, bu, bizə beynəlxalq nüfuz qazanmağa imkan verən amillərdən biridir. İkinci amil, məncə, heç də az əhəmiyyət kəsb etmir. Bu, həmişə haqlı olaraq qeyd etdiyiniz kimi, prinsiplərə, konkret olaraq beynəlxalq hüququn universal prinsiplərinə riayət etməkdir. İstənilən vəziyyətdə, istər siyasi, istərsə də başqa üstünlüklərdən asılı olmayaraq, biz həmişə onlara sadiq olmuşuq. Biz özümüz də separatizmdən və işğaldan əziyyət çəkən bir ölkə kimi sadəcə olaraq dünyanın heç bir yerində analoji vəziyyətlərə münasibətimizi başqa cür ifadə edə bilmədik. Ona görə də beynəlxalq hüquqa və BMT Nizamnaməsinə sadiqlik həm də fundamental amildir və hesab edirəm ki, Azərbaycanın beynəlxalq aləmdə layiqli yer tutmasına imkan verib.Düşünürəm ki, Azərbaycan coğrafiyası, - mən bu haqda artıq danışmışam, - bu, təbii ki, dərmanlar kimi, kimin əlində olmasından asılı olaraq, müəyyən dərəcədə bəlkə də təhlükəli, bəlkə də çox faydalı bir amildir. Buna görə də özlərini risklərdən qorumaq üçün coğrafiyadan istifadə edirlər. Azərbaycana gəlincə, ölkəmizdə risklərin daxili mənbələri yoxdur. Bütün potensial risklər bizim sərhədlərimizdən kənarda formalaşa bilər. Ona görə də sürprizlərdən, fəaliyyətimizlə bağlı olmayan bəzi risklərdən qorunmaq da vacib idi və bu məsələdə coğrafiyanın mühüm rolu olub. Azərbaycan, eyni zamanda, həm Avropa, həm də müsəlman təşkilatlarının üzvü olan və Avropa İttifaqı, İslam Əməkdaşlıq Təşkilatı, ECO və bir çox başqa qurumlar vasitəsilə sammit formatlarında fəal iştirak edən azsaylı ölkələrdən biridir. Azərbaycanın nüfuzunu vurğulayan daha bir mühüm amil, deyərdim ki, D-8 Təşkilatına yeni üzv olan ilk və yeganə ölkə olmasıdır. Vaxtilə Türkiyənin, Pakistanın, Misirin təşəbbüsü ilə yaradılan və hazırda müsəlman dünyasının əhalisinə, potensialına görə ən böyük səkkiz dövlətini birləşdirən təşkilat hələ bir çox onilliklər əvvəl yarandığı gündən indiyədək yeni üzv qəbul etməyib. Azərbaycan yekdilliklə qəbul edilən yeganə ölkədir.Düşünürəm ki, sualınıza sonsuz cavab vermək olar, ona görə də burada dayanacağam. Əlbəttə ki, hər kəs üçün vacibdir: öz maraqlarını nəzərə alanda qonşunun da maraqlarına baxmaq. Yəni, milli maraqların qorunması Azərbaycanın xarici siyasətində fundamental amildir, lakin regional və qlobal kontekstdən ayrılaraq bu amildən güclü sui-istifadə etmək olmaz. Həmişə vəziyyətə baxmaq lazımdır, vəziyyətə qonşunun prizmasından baxmağa çalışın. Onda çox şey aydınlaşır, belə olan halda anlaşılmazlığa səbəb olan bir çox məsələlər kifayət qədər səmərəli nizamlanır. Ona görə də belə bir suala görə sizə minnətdaram.Yeri gəlmişkən, kiçik bir aydınlıq gətirmək istərdim. Mən Trampın qələbəsini proqnozlaşdırmırdım. Sadəcə dedim; onun bizim kimi fundamental dəyərləri, o cümlədən ailə dəyərlərini bölüşdüyünü nəzərə alsaq, Azərbaycan xalqı üçün daha yaxşı olardı. O, müharibələrə başlamamış yeganə ABŞ Prezidentidir. Həm də hakimiyyətdə olduğu qısa müddətdə müharibələrə son qoyan bir adam olduğu aydın görünür. Biz, həmçinin Azərbaycana və Ermənistana son nəticədə razılığa gəlməyə kömək etmək səylərinə görə ona çox minnətdarıq. O, beynəlxalq təhlükəsizik üzrə daha qlobal məsələlərlə məşğul olmasına baxmayaraq, Cənubi Qafqazdakı şəraiti də diqqət mərkəzində saxlayır. Əlbəttə, onun qələbəsi bir sıra səbəblərdən Azərbaycanda bizi çox sevindirir. Təbii olaraq, arzulayırıq ki, o, işini sona çatdırsın, “Vaşinqton bataqlığı”nı dibinə qədər qurutsun.Moderator Ceyn Viterspun: Çinin Sinxua agentliyinin Bakı ofisinin nümayəndəsi Zhong Zhong, buyurun.Zhong Zhong: Salam, cənab Prezident. Əvvəlcə Sizə təşəkkür etmək istəyirəm ki, Çinə səfəriniz ərəfəsində Sinxua agentliyinə müsahibə verdiniz. Bu müsahibə Çində çox böyük maraqla qarşılandı. Düzünü desək, Siz artıq Azərbaycanın ən parlaq şəxsiyyətinə çevrilmisiniz. Aydındır ki, səfərinizdən sonra ölkələrimiz arasında təmaslar daha da intensivləşdi. Demək olar ki, hər gün iki ölkə arasında yeni əməkdaşlığa dair xəbərlər eşidirik. Bu baxımdan sualım belədir: Azərbaycan ilə Çin arasındakı mövcud münasibətləri necə qiymətləndirirsiniz? Əməkdaşlığımızın perspektivləri nədən ibarətdir? Qarabağa Böyük Qayıdış çərçivəsində Çin şirkətləri hansı sahələrdə iştirak edə bilər? Çox sağ olun.Prezident İlham Əliyev: Təşəkkür edirəm. Mən ölkələrimiz arasında əməkdaşlıq səviyyəsini yüksək qiymətləndirirəm. Son dövrlərdə Çin Xalq Respublikasının Sədri cənab Si Cinpinlə dəfələrlə görüşmək imkanım olub. Bu il dövlət səfərim zamanı və ötən il beynəlxalq sammit çərçivəsində görüşlərimiz baş tutub, həmçinin iki mühüm sənədi qəbul etdik və imzaladıq. Ötən il bu sənəd “Strateji tərəfdaşlıq haqqında Bəyanat”, bu il isə “Hərtərəfli strateji tərəfdaşlıq əlaqələrinin qurulması haqqında Birgə Bəyanat” olmuşdur. Bu sənədlər dövlətlərarası münasibətlərin ən yüksək formalarını əks etdirir. Çin Xalq Respublikası ilə bu səviyyədə qarşılıqlı etimada əsaslanan münasibətlər qurmağımız bizi çox sevindirir.Həmçinin deməliyəm ki, cəmi bir neçə gün əvvəl ümumvətəndaş pasportları ilə Çinə səfər etmək istəyən Azərbaycan vətəndaşları üçün viza rejimi tamamilə aradan qaldırıldı. Biz isə öz növbəmizdə bir il əvvəl Çin vətəndaşları üçün viza rejimini ləğv etmişik. Düşünürəm ki, bu addım xalqlarımız, tələbələrimiz və iş adamlarımız arasında təmasların daha da intensivləşməsinə səbəb olacaq.Azərbaycanla Çin hər zaman bir-birinin ərazi bütövlüyünü və suverenliyini dəstəkləyib. Azərbaycan açıq şəkildə bildirir ki, Çin Xalq Respublikasının Tayvan və digər məsələlər ilə bağlı mövqeyini dəstəkləyir. Bizim mövqeyimiz olan “vahid Çin” siyasəti Çin rəhbərliyinə və xalqına yaxşı məlumdur.Ticarət dövriyyəsinin artırılmasına dair böyük planlarımız var. Hazırda bu istiqamətdə böyük potensial mövcuddur. Artıq Çinin bir çox şəhərlərindən Azərbaycana və Azərbaycan ərazisindən Qərbə konteyner qatarları göndərilir. Bu qatarların sayı ildən-ilə hətta onlarla faiz artmaqdadır. Hesab edirəm ki, yaxın zamanda bu göstəricilər dəfələrlə artacaq. Biz cənab Si Cinpinin irəli sürdüyü “Bir kəmər, bir yol” təşəbbüsünü əvvəldən dəstəkləmişik və bu məqsədlə ölkəmizdə uyğun nəqliyyat-logistika infrastrukturunu hazır etmişik.Çin şirkətləri Günəş elektrik stansiyalarının tikintisi layihələrinin reallaşmasında podratçı qismində fəal iştirak edirlər. İnvestor şirkətlər tərəfindən alınan Günəş panelləri Çin istehsalıdır. Son dövrlərdə biz, həmçinin Çin şirkətləri ilə bərpaolunan enerji – Günəş və külək enerjisi sahəsində əməkdaşlığa başlamışıq. Artıq müvafiq sazişlər imzalanıb və düşünürəm ki, bu sahə də qarşılıqlı faydalı əməkdaşlığımıza mühüm töhfə verəcək.Yəni, münasibətlərimiz çox möhkəmdir. Həm dövlət başçıları, həm də nazirlər səviyyəsində çox fəal siyasi dialoq aparılır. Çinin müxtəlif regionları ilə də çox sıx əməkdaşlıq qurulub. Artıq Çində Azərbaycanın bir neçə ticarət evi fəaliyyət göstərir. Bu istiqamətdə böyük perspektivlər görürük.Nəqliyyat-logistika layihələri ilə bağlı dediyim kimi, Çin Xalq Respublikası tərəfindən Mərkəzi Asiyada maliyyələşdirilən yeni dəmir yolu arteriyaları Xəzər dənizindən Azərbaycana və daha sonra beynəlxalq marşrutlar üzrə yük axınlarının həcminin artmasına şərait yaradacaq.Sualınıza görə təşəkkür edirəm. Xoş gəlmisiniz.Moderator Ceyn Viterspun: Növbəti sual üçün sözü AnewZ-un Vaşinqton müxbiri Oubai Şahbandara veririk.Oubai Şahbandar: Cənab Prezident, mən Azərbaycanın Birləşmiş Ştatlarla münasibətlərinə dair sual vermək istəyirəm. Bir il əvvəl Siz Şuşa Forumunda Prezident Trampın birinci prezidentliyi dövründə onun müharibələrə getməmək irsini tərif formasında vurğuladınız. Təbii ki, Siz ənənəvi dəyərlər məsələsini qeyd etdiniz və bildirdiniz ki, o vaxt namizəd olan Prezident Tramp Sizin də şərik çıxdığınız xüsusi siyasətə önəm verir. Bir il keçdikdən sonra Prezident Tramp seçkidə birmənalı şəkildə qalib gəldi. Bu, Azərbaycan-ABŞ münasibətlərində potensial qaydada yeni era hesab edilə bilərmi? Amerika və Azərbaycan yenidən böyük dost ola bilərlərmi?Prezident İlham Əliyev: Əslində, biz buna ümid edirik və düşünürəm, hazırda Tramp Administrasiyasının nümayəndələri ilə qarşılıqlı fəaliyyətin bir neçə ayı aydın şəkildə göstərir ki, biz düz yoldayıq. Biz normal münasibətlərə qayıdırıq. Bilirsiniz, əvvəlki ABŞ Administrasiyası demək olar ki, ABŞ-Azərbaycan əlaqələrini heçə endirmişdi. Dövlət Departamentinin yüksəkrütbəli rəsmiləri açıq söyləyirdilər ki, Azərbaycanla bir daha işlər adi qaydada gedə bilməz və bu, suverenliyin və ərazi bütövlüyünün tərəfimizdən bərpa olunması ilə bağlı idi. Təsəvvür edə bilərsinizmi? Birləşmiş Ştatlar öz suverenliyini bərpa etmək üçün Ukraynanın səylərini güclü şəkildə dəstəkləyirdi və dəstəkləyir, lakin biz öz suverenliyimizi bərpa etdikdə onlar bəyan etdi ki, işlər artıq adi qaydada aparıla bilməz və bunları Dövlət Departamentinin yüksəkrütbəli rəsmisi deyirdi. Prezident Baydenin Administrasiyası tərəfindən atılmış və qeyri-dost hesab etdiyimiz bir çox digər addımlar münasibətlərin korlanmasında, əslində, əsas meyar idi. Əlbəttə, Prezident Bayden hər il etdiyi kimi, Azadlığa Dəstək Aktının 907-ci düzəlişinin dayandırılmasından uzaqlaşaraq, bu cür qərarı yenidən qəbul etmədiyini biz çox ciddi nəzərə aldıq, çünki biz onlara Əfqanıstanda lazım olduğumuz zaman, o və onun sələfləri həmin düzəlişin qüvvəsini əvvəllər dayandırırdı. Əfqanıstanda biz onlara artıq lazım olmadığımız dövrdə onlar 1992-ci ildə qəbul olunmuş sanksiyaları Azərbaycana qarşı yenidən tətbiq etdilər. Beləliklə, 1992-ci ildə ABŞ Konqresinin Azərbaycana qarşı qəbul etdiyi sanksiyalar onunla bağlı idi ki, Azərbaycan Ermənistanı blokadaya alır və bu, Prezident Trampın dediyi kimi, saxta xəbərlər əsasında olan məsələ idi. Biz Ermənistanı blokadaya almamışdıq. Ermənistan ərazimizi işğal etmişdir, lakin ABŞ Konqresində ermənipərəst lobbinin fəaliyyəti nəticəsində həmin sanksiyalar tətbiq edildi. 2001-ci ildə biz ABŞ-a Əfqanıstandakı missiyasında lazım olduğumuz zaman Prezident və ovaxtkı bütün prezidentlər həmin sanksiyanın qüvvəsini dayandırırdı. Amma Prezident Bayden onu yenidən tətbiq etdi. Beləliklə, indi biz hazırda Birləşmiş Ştatlarla güclü tərəfdaşlıq münasibətləri üçün böyük potensialı görürük. Biz Vaşinqtondan çox müsbət mesajlar almışıq və Azərbaycandan gedən mesajlar da çox müsbətdir. Bizim enerji təhlükəsizliyi və bütövlükdə, təhlükəsizlik və daşımalara aid sahələrdə güclü tərəfdaşlıq tariximiz var. Artıq dediyim kimi, biz ABŞ-la İraqda və Əfqanıstanda onlara lazım olduğumuz zaman olmuşuq və hərbi qulluqçularımız onlarla çiyin-çiyinə xidmət edib. Gözləntimiz böyükdür və ümid edirik ki, yaxın gələcəkdə ABŞ-Azərbaycan münasibətlərini yüksək səviyyəyə qaldıracaq mühüm hadisələr olacaq. Düşünürəm ki, bu, tamamilə təbiidir, çünki bir çox məsələlər bizi, xüsusən də cənab Trampın Administrasiyası ilə birləşdirir. Yeri gəlmişkən, onun ilk prezidentliyi dövründə ABŞ-Azərbaycan münasibətləri çox müsbət olmuşdur. Fikrimcə, artıq gördüyünüz və söylədiyim həmin müsbət tendensiyaların davamı olacaq. Hazırda o, bütöv qlobal məsələlərlə və müharibələrin dayandırılması ilə çox məşğuldur. Lakin eyni zamanda o, Cənubi Qafqaz prosesində fəal iştirak edir və uzunmüddətli münaqişənin həllinin tapılması üçün Azərbaycana və Ermənistana yardım etməkdə əla iş görür. Beləliklə, düşünürəm ki, gələcəkdə daha çox yaxşı xəbərlərimiz olacaq.Moderator Ceyn Viterspun: Sağ olun. Cənab Agha Iqrar Haroon, DND Xəbərlər Agentliyinin rəhbəri, buyurun.Agha Iqrar Haroon: Çox sağ olun. Cənab Prezident, əvvəlcə Pakistanın üzləşdiyi çətin anlarda gördüyünüz işlərə görə Sizə təşəkkürümü bildirmək istəyirəm. Siz, bütün ölkəniz və xalqınız təcavüz zamanı Pakistanın yanında oldunuz. Bunu heç zaman yaddan çıxarmayacağıq. Buna görə çox sağ olun.Sualım, əsasən, bizim rusiyalı və ukraynalı dostlarımız arasında olan məsələyə aiddir. Cavabınızı bilmək istərdim. Siyasi fəlsəfənin tədqiqatçısı kimi görürəm ki, Azərbaycan çox rəvan, lakin qəti şəkildə beynəlxalq danışıqların və vasitəçiliyin qovşağına çevrilir. Siz bu yaxınlarda İsrail və Türkiyə arasında vasitəçi oldunuz. Ondan əvvəl isə Rusiya ilə NATO arasında görüşə ev sahibliyi etdiniz. Düşünürəm ki, bu məsələlər çox əhəmiyyətlidir. Lakin Sizdən həmin uğur hekayəsinin arxasında dayanan meyarların düsturunu soruşmazdan əvvəl bir məsələni qeyd etmək istərdim. Siz ECO-nu qeyd etdiniz. ECO o qədər də operativ və ya qeyd etdiyiniz kimi, o qədər də uğurla çalışmadı. Belə mühüm regional təşkilatın süstlüyü arxasında nə kimi meyarlar dayana bilər? Ukrayna ilə Rusiya arasında münaqişənin heç olmasa dayanması üçün rol oynaya bilərsinizmi? Çox sağ olun.Prezident İlham Əliyev: Çox sağ olun. Biz yalnız dəvət olunan zaman məsələyə qoşuluruq. Əgər dəvət olunmuruqsa, biz öz yerimizdə qalırıq. Kiminsə dəvətsiz getdiyi kimi biz getmirik. Əgər dəvət olarsa, düşünürəm ki, biz lazımi vasitəçilik edə bilərik. Amma gərək xahiş edilsin.ECO-ya gəldikdə, razıyam ki, bu təşkilatın çox böyük potensialı var və Xankəndidə Zirvə görüşündə biz bu təsisata yeni bir ölçü gətirmək istədik. Zirvə görüşündən əvvəl mən Baş katib cənab Xan ilə görüşdüm, - bildiyiniz kimi, o, pakistanlıdır, - razılığa gəldik ki, bu dəfə müxtəlif forumlar keçiriləcək. Onların hamısı burada, azad edilmiş ərazilərdə, biri Şuşada, digəri Ağdamda və üçüncüsü isə Laçında təşkil olundu. Biznes, Qadınlar və Gənclər forumları baş tutdu. Sonra isə həmin forumların təmsilçiləri Zirvə görüşündə dövlət başçıları qarşısında müzakirə etdikləri və razılaşdırdıqları məsələlər barədə hesabat verdilər.Beləliklə, bizə lazımdır ki, ECO daha güclü və səmərəli olsun, çünki ölkələrin potensialını real qaydada bilirik. Üzv dövlətlər arasında daha fəal və o qədər fəal olmayan ikitərəfli münasibətlər var, lakin bizə çoxtərəfli yanaşma lazımdır. Bu baxımdan, düşünürəm ki, Azərbaycanın səyləri qiymətləndirildi. Həmin öhdəliyi biz sədr kimi üzərimizə götürdük və əminəm ki, işlər uğurlu olacaq. Bizim ECO-dan xeyli böyük olan təsisatlarda, o cümlədən Qoşulmama Hərəkatında zəngin sədrlik təcrübəmiz var. Üç il ərzində fəaliyyətimiz o qədər yaxşı oldu ki, üzv dövlətlər yekdil olaraq sədrliyimizi bir il də artırmaq qərarına gəldilər. Beləliklə, dörd il ərzində sədr olduq və Qoşulmama Hərəkatına çox dinamika gətirdik. Biz hazırda işləyən Parlament Şəbəkəsini yaratdıq, Qadınlar və Gənclər platformalarını təsis etdik. Bir sözlə, beynəlxalq təşkilatı daha güclü və hərtərəfli edən işlərin hamısını gördük. Bizdə həmin mexanizmlər var. Biz və bir çox digər ölkələr müxtəlif beynəlxalq təsisatlarda iştirak edirik, lakin bəzən həmin beynəlxalq təsisatlarda həmrəylik çatışmır. Bir sözlə, əlimizdən gələni edəcəyik.Xarici siyasətimizə gəldikdə deyərdim ki, onun istiqaməti dəyişməyib, lakin forması dəyişib. Səbəb ondadır ki, Qarabağ münaqişəsi tarixdə qaldıqdan sonra bizim işğal zamanı etmədiyimiz məsələlərə indi daha çox vaxtımız var. Bir halda ki, münaqişə həll olunub, vaxt qalır. Bununla belə, bütün sonsuz danışıqlar, Minsk qrupu üçlüyünün bütün mənasız səfərləri çox vaxt aparırdı. O zaman vaxtımız qalmırdı və digər məsələni həll etmək potensialımız olsa da, onunla məşğul olmurduq. Bütün xarici siyasətimiz təbii olaraq ərazi bütövlüyümüzün bərpasına yönəlirdi. İndi məsələ həll olunduqdan sonra biz beynəlxalq arenada daha fəalıq və qeyd etdiyiniz kimi, müxtəlif ölkələr arasında vasitəçilik səylərimiz bunun yalnız bir hissəsidir. Biz beynəlxalq ictimaiyyətin həqiqətən fəal üzvünə çevrilmişik. Fərqli beynəlxalq iştirakçılarla güclü əlaqələrə malik olan ölkəmiz ən azı geniş regionda daha mühüm rol oynaya bilər və oynayacaq. Geniş region dedikdə, mən Cənubi Qafqazı, Orta Şərqi, Mərkəzi Asiyanı və Azərbaycanın yaxınlığında olan bütün yerləri nəzərdə tuturam. Həmçinin Avropa da ola bilər, çünki Avropa İttifaqı ilə gündəliyimiz deyərdim ki, yenidən başlama prosesindədir. Həmçinin əvvəlki Avropa Komissiyası ilə çətin anlar olub, lakin indiki yeni Komissiyadan, onun rəhbərliyindən müsbət mesajlar alırıq. Birmənalı olaraq, biz də müsbət cavab veririk.Moderator Ceyn Viterspun: Sağ olun. “Berliner Verlag” qəzetinin redaktoru Holger Fridrix buyurun, sualınızı verin.Holger Fridrix: Təşəkkür edirəm, cənab Prezident və hörmətli həmkarlar. Dəvət üçün minnətdaram. Mən Almaniyadan, Berlindən gəlmişəm və görünür ki, Avropanın Qərb ölkələrində Azərbaycanla bağlı bir az ziddiyyətli rəy var. Şəxsi müşahidəm göstərir ki, son bir neçə il ərzində bu regionda, Özbəkistanda, Qazaxıstanda və hətta Azərbaycanda tam başqa hadisələr gedir. Əksinə, region çox inkişaf edir, dinamikdir, yüksək mədəniyyətə və böyük planlara malikdir. Hətta Ermənistanla münaqişəyə gəldikdə məsələ çözülür. Avropaya baxsaq isə hələ əfsuslar ki, həll variantı yoxdur. Sualım belədir, Siz siyasi lidersiniz, Azərbaycana görə məsuliyyət daşıyırsınız. Əgər Siz Qərbi Avropada ictimai rəyə təsir etmək arzusunda olsaydınız, Azərbaycan haqqında hansı təəssüratın olmasını istəyərdiniz? Mən medianı yox, ictimai rəyi nəzərdə tuturam. Bu haqda nə düşünürsünüz?Prezident İlham Əliyev: Bəli, siz bunu məndən yaxşı bilirsiniz ki, ictimai rəyə əsasən media təsir edir, xüsusən də tanımadığınız ölkə haqqında təhlilə gəldikdə. Sizin rəyiniz media əsasında formalaşır və siz çox diplomatik söz işlətdiniz: “ziddiyyətli”. Buna görə minnətdaram. Lakin tam açıq danışsaq, Qərbin ictimai rəyi və Qərb mediasının təsiri Azərbaycana gəldikdə çox mənfi və ədalətsizdir. Biz çalışdıq bunu dəyişək, amma alınmadı. Ona görə yox ki, biz fəal deyilik, biz çox fəalıq. Səbəb ölkəmiz haqqında müxtəlif saxta hekayətlərin söylənilməsi və şayiələrin yayılmasında, Azərbaycanı qara rəngdə təsvir etməsi üçün diktə edən Avropanın siyasi spektrində olan bəzi qaydalarda və prosedurlardadır. Bunun bir neçə səbəbi mövcuddur. Onlardan birini yaddan çıxarmalı deyilik. O, ABŞ-da çox fəal olan birləşmiş erməni lobbi qruplarıdır. Siz və biz bilirik ki, Qərbdə, o cümlədən Almaniyada bəzi media ABŞ-ın təsiri altındadır. Yəni, erməni mediasının təsiri ilə anti-Azərbaycan dairələrindən reportajlar daxil olanda, birmənalı olaraq, biz Azərbaycana qarşı ümumi media hücumunu görürük. Biz bununla artıq bir neçə dəfə rastlaşmışıq. Mən bunu böyük beynəlxalq tədbirlər ərəfəsində dəfələrlə görmüşəm. Birincisi, 2015-ci ildə Azərbaycanda ilk Avropa Oyunları keçiriləndə oldu. O vaxt biz saxta hekayətlər, hücumlar və Qərb mediasının müxtəlif qarayaxma cəhdlərinin hədəfinə çevrildik. Sonuncu misal COP29 idi. Həmin vaxt Qərbin aparıcı mediasında gündə ən azı, ola bilsin 7 və ya 10 məqalə çıxırdı. Prezident Tramp onları saxta xəbər adlandırır. Məsələn, “Washington Post”, “New York Times”, “Newsweek”, yaxud Fransanın “Le Monde” və “Figaro” kimi mətbuat orqanları. Bunlar Azərbaycanı gözdən salmaq üçün əlaqələndirilmiş, təşkil olunmuş hücumlar idi. Birinci səbəb isə erməni lobbisinin ayaq alması oldu. İkincisi, bilirsiniz, biz ölkəmizin potensialını bilirik. Azərbaycanın müxtəlif sahələrdə əhəmiyyətini bilirik və vaxt keçdikcə gücümüz də artır. Əlbəttə, Qərbdə bəzi dairələrdə böyük məyusluq var idi ki, Azərbaycan həddindən artıq müstəqil siyasət aparır, təlimatlarımıza qulaq asmır, məsləhətlərimizə məhəl qoymur və istədiyini edir. Əgər biz həmin məsləhətləri dinləsəydik, ola bilsin, bu gün ölkəmiz ən azı iki qonşusu ilə müharibədə idi. Əgər məsləhətləri dinləsəydik, biz Qarabağı heç zaman qaytara bilməzdik. Əgər məsləhətləri dinləsəydik, bu gün ola bilsin BVF-dən və onun “parçala və hökm sür” strategiyasından asılı olardıq. Bir sözlə, biz məsləhətlərə qulaq asmadıq. Güclü ölkəni, güclü iqtisadiyyatı qurduq. Xarici borcumuzu ÜDM-in 6,9 faizinə qədər azaltdıq. Bizi tənqid edənlərin xarici borcu ÜDM-in 100 faizindən çoxdur. Biz yoxsulluğu 49 faizdən 5 faizə endirdik. Mən Fransada yoxsulluq haqqında danışmaq istəmirəm. Məncə, təxminən 16 faizdir. Bax, beləcə oldu. Biz öz həyatımızı yaşayırıq, öz iradəmizi təlqin etmirik. Biz avropalılara özünü necə aparmağı, necə evlənməyi və necə yeməyi öyrətmirik. Lakin eyni münasibəti də özümüz üçün istəyirik. Biz hörmət istəyirik. Biz istəyirik həyatımıza, torpağımıza anlayışla yanaşsınlar və biz Azərbaycan xalqının bizdən istədiyini edirik. Beləliklə, səmimi desək, biz Avropada ictimai rəyə təsir göstərmək səylərimizi də artıq kənara qoymuşuq. Biz Avropada ictimai rəyə təsir göstərmək səylərimizi də artıq kənara qoymuşuq. Biz bunun vaxt itkisi olduğunu düşünürük. Lakin ən yaxşı yol belə tədbirlərin keçirilməsidir. Burada jurnalistlər, media, 50-dən çox ölkədən liderlər toplaşıb və hər il auditoriya daha da böyüyür, yeni qonaqlar gəlir. Odur ki, ən yaxşı yol bizi tərifləmək deyil, ən yaxşı yol buraya gəlməyiniz və insanlarla danışmağınızdır. İnsanların mənim, hökumət, inkişaf haqqında nə düşündüklərini öyrənməkdir. Sonra yalnız bir şey lazım olacaq, auditoriyaya həqiqəti söyləmək. Düşünürəm ki, bu, qarşılıqlı anlaşmanı qat-qat yaxşılaşdıracaq. Təşəkkür edirəm.Moderator Ceyn Viterspun: ""Qafqaz xəbərləri"" kanalının müəllifi və aparıcısı Qela Vasadze, buyurun.Qela Vasadze: Cənab Prezident, hər vaxtınız xeyir. Daha bir - artıq üçüncü Şuşa Media Forumu adlanan tədbirə görə çox sağ olun. Həqiqətən də böyük zövq mənbəyi olan bir tədbirdir. Hazırladığım bir sıra suallar artıq verilib. Hər halda sual verəcəyəm. Mənim hələ də suallarım var, il ərzində onlar kifayət qədər yığılıb. Əbu-Dabidəki görüş haqqında. Əbu-Dabidəki görüşdən sonra, düzünü desəm, yanımda əyləşən dostum Fərhad Məmmədova davamlı olaraq deyirdim. Biz tanış olanda dedim ki, Fərhad, hər şeydən danışa bilərik, amma gəlin, bir məsələdə razılaşaq: Azərbaycanla Gürcüstanın milli maraqları, strateji maraqları tamamilə üst-üstə düşür. Əbu-Dabidəki görüşdən sonra düşündüm: necə olur ki, Ermənistanın və Azərbaycanın milli maraqları bir-birinə bu qədər ziddiyyət təşkil edir? Strateji cəhətdən ziddiyyət nədədir? Düzünü desəm, mən bu ziddiyyətləri görmədim. Çünki Ermənistanın maraqları Azərbaycanın maraqları ilə eynidir - normal qonşusu, tərəfdaşı olsun və bunu inkişaf etdirsin. Biz artıq o yerə gəlib çatmışıq ki, bu maraqlar dərk edilib. Əslində, bizdə belə bir mənzərə formalaşıb ki, xarici qüvvələr, - mən bəzi ölkələri nəzərdə tutmuram, - sadəcə, konkret maraqları olan insanlardan ibarət qrup ölkələrimizə və adamlara burada – regionda yaşamağa mane olur. Sağ olun.Prezident İlham Əliyev: Sağ olun. Zənnimcə, bu kontekstdə, bu tarixi məqamda sualınız tamamilə qanunauyğundur və Ermənistan ilə Azərbaycanın maraqlarının üst-üstə düşə biləcəyinə heç bir etirazım yoxdur. Amma məsələ burasındadır ki, Ermənistan bunu həmişə başqa cür görüb. Əgər işğal olmasaydı, azərbaycanlıların vəhşiliklə, dağıntılarla, soyqırımları ilə deportasiyası baş verməsəydi, Cənubi Qafqazda vəziyyət tamamilə başqa cür olardı. Cənubi Qafqaz iqtisadi, siyasi, nəqliyyat və hər şeydən əvvəl, enerji baxımından çoxdan inteqrasiya olunmuşdu. Hər şey yaxşı olardı, bu qədər vaxt itirilməzdi. Səbəb bizdə deyil, səbəb Sovet İttifaqı dağılandan bəri Ermənistanı idarə edən rejimlərin işğalçı xarakterindədir. Onların heç biri azərbaycanofobiyası və Azərbaycana qarşı motivi olmayan təcavüzü ilə bir-birindən xüsusilə fərqlənmirdi.Siz ilk dəfə deyil ki, burada olursunuz və yəqin dini ziyarətgahlarımızın həm dağıdılmasına, həm də təhqir olunmasına diqqət yetirmisiniz. Mən burada olanda tez-tez baş çəkirəm, vaxtaşırı öz-özümə sual verirəm: axı, biz sovet dövründə onlara pis heç nə etməmişik, qətiyyən. Onlar burada dinc yaşayırdılar, yarımuxtar quruma malik idilər. Respublika yox, amma muxtar vilayət idi. Bu muxtar vilayətə erməni millətindən olanlar rəhbərlik edirdilər. Bu bina ilə üzbəüz, dediyim kimi, keçmiş vilayət komitəsinin binası var. Orada vilayət komitəsinin birinci katibi otururdu - erməni idi. İcraiyyə komitəsinin sədri də erməni olub. Dağlıq Qarabağ Muxtar Vilayəti vilayət komitəsi bürosunun 9 üzvü var idi və onların arasında yalnız bir azərbaycanlı olub. O da ki, Şuşa rayon komitəsinin birinci katibi idi və sadəcə, vəzifəsinə görə orada olmalı idi, olmasaydı, onu da oraya daxil etməzdilər. Hansı sıxışdırma barədə danışırdıq? Heç bir sıxışdırma yox idi. Əksinə, o zaman sovet hakimiyyətinin olduğu Azərbaycan Respublikasının verdiyi bütün nemətlərdən istifadə edirdilər. Bu meydanda gördüyünüz hər şey istisnasız olaraq Azərbaycan memarları tərəfindən tikilib. Rayon komitəsinin binasını memar Həsən Məcidov, indi bərpa etdiyimiz “Qarabağ” otelinin binasını isə Memarlar İttifaqının indiki sədrinin atası, memar Ənvər Qasımzadə tikdirib. Hazırda bərpa olunan icraiyyə komitəsinin binası azərbaycanlı memar Kəngərli tərəfindən tikilib. Yəni, bütün bunlar olub. Bunların hamısı kindir. Ağdamı, necə deyərlər, Qafqazın Xirosimasına çevirmək nəyə lazım idi? Axı bu, müharibə bitəndən sonra edilib. Bu, Azərbaycanla, azərbaycanlılarla bağlı hər şeyin məhvinə yönələn səbəbsiz kin-küdurətdir.İndi Əbu-Dabidən və İrəvandan eşitdiyimiz şərhlərdən danışsaq, bəli, bu, yaxşı şərhdir və mən baş nazir Paşinyanın Qarabağın daha əvvəl Azərbaycanın bir hissəsi kimi tanınmalı olması ilə bağlı dedikləri ilə tanış idim. Belə də olmalı idi. Mən bunu onlara dedim. 2018-ci ildə də, 2019-cu ildə də dedim, xəbərdarlıq etdim ki, pis olacaq. Yaxşı, əvəzində nə baş verdi? Buradan çıxanda bir az sola gedib daha sola baxsanız, bir futbol stadionu görəcəksiniz. Hazırda rekonstruksiya işləri aparılır. Stadion 1950-ci illərdə tikilib və bilirsiniz kimin adı verilib? Yox? Heç bir fikriniz yoxdur? Stalin adına stadion. Deməli, bu stadionda indi Qarabağın daha əvvəl Azərbaycanın tərkib hissəsi kimi tanınmalı olduğunu deyən baş nazir Paşinyan 2019-cu ilin yayında keçirilən böyük mitinqdə bildirib ki, “Qarabağ Ermənistandır və nöqtə”. Beləliklə, necə deyərlər, özü üçün ağır həyata imza atıb. Hələ mən Şuşa çəmənliklərində baş verənləri, yaxud, yeri gəlmişkən, - mən burada parlament adlanan yerdən danışırdım, - cənab Paşinyanın qərarı ilə onu Şuşa şəhərinə köçürmək qərarına gəliblər və orada tikintiyə başlayıblar. Buraya gələndə, hətta o yerə gedib birbaşa xalq üçün çıxış etdiyimi də xatırlayıram, bu binanın qarşısında ona müraciət etmişdim. Biz onu dağıtdıq. İkinci sual: İndi bu binanın yerində nə olduğunu bilirsiniz? Bilin, qaldığınız “Şuşa” otelidir. Hekayə bundan ibarətdir.İndi biz özümüzə məxsus olanı qaytarmışıq və hamı bununla barışıb, bəli, mən ciddi ziddiyyətlər görmürəm. Amma erməni həmkarımla uzun diskussiya zamanı müzakirə etdiyimiz mövzulardan biri də tərəflər arasında etimadın çox aşağı səviyyədə olması idi. Bu, tamamilə başadüşüləndir. Bizə gəlincə, mövqeyimiz heç vaxt dəyişməyib. 2003-cü ildə “Qarabağ bizim torpağımızdır!” dediyim kimi, bu 22 il ərzində də bunu demişəm və deyirəm. Amma ermənilərin mövqeyi dəyişib. Onun yenidən dəyişməyəcəyi ilə bağlı təminat varmı? Belə bir zəmanət var? Etimologiyanı, şüurun təkamülünü nəzərə alsaq, mənim belə bir təminatım yoxdur. Beynəlxalq hüququn normaları və Əbu-Dabidə dediyim kimi, separatçılığın tabutunun üzərini dəmir-betonla qapadacaq sənədlər zəmanət olmalıdır. Əgər erməni tərəfi Qarabağ münaqişəsinin bitdiyini hesab edirsə, Qarabağ münaqişəsinin həlli üçün yaradılmış Minsk qrupunu ləğv etmək lazımdır. Məntiq sadədir. Bunun üçün Ermənistan konstitusiyasına dəyişikliklər edilməlidir ki, oradan Azərbaycana qarşı ərazi iddialarının yer aldığı müstəqillik bəyannaməsi çıxarılsın. Prinsipcə məsələ budur. Buna görə də sülh sazişinin mətni razılaşdırılıb. Bu sənədin paraflanması ideyası da Azərbaycan tərəfindən irəli sürülüb. Biz sadəcə olaraq, Əbu-Dabidə baş verənləri şərh etmədik. Fikirləşdik ki, kommünikenin birgə mətni üzərində razılığa gəldiyimiz üçün şərh ediləcək heç nə yoxdur. Amma erməni tərəfi həmişə olduğu kimi, öz şərhləri ilə təfərrüatları ortaya qoymağa çalışır. Prinsipcə, dediyim kimi, biz tabutun üzərini dəmir-betonla qapatmaqdan və bundan sonra normal yaşamaqdan uzaqda deyilik. Mən bunu əvvəlki görüşlərdə də demişəm: siz öz həyatınızı yaşayın, biz də öz həyatımızı yaşayaq. Ancaq belə olan təqdirdə Cənubi Qafqazda az-çox məqbul situasiya tədricən yarana bilər ki, üç ölkə nəhayət, heç olmasa, hər hansı əməkdaşlıq imkanlarını müzakirə etməyə başlaya bilsin.Beləliklə, sualınıza görə təşəkkür edirəm və bir daha xoş gəlmisiniz deyirəm.Moderator Ceyn Viterspun: “Reuters” agentliyindən Nailə Balayeva, buyurun, sualınızı verin.Nailə Balayeva: Cənab Prezident, mənim bir neçə sualım var. Avropa İttifaqının Rusiya qazından imtinası planına gəldikdə, 2027-ci ilə qədər Azərbaycan qaz ixracını artırmağa hazırdırmı? Zəngəzur dəhlizi ilə bağlı Ermənistanın baş naziri bəyan edib ki, bu barədə ABŞ-dan təkliflər daxil olub. Bununla bağlı Bakının rəsmi mövqeyi nədən ibarətdir?Növbəti sualım Azərbaycan və Rusiya münasibətlərinə dairdir. Nə üçün Azərbaycan MDB-nin İqtisadi Şurasının iclasına qatılmadı, bu qərar hansı səbəbdən qəbul edilmişdi və bu gün Azərbaycan ilə Rusiya arasında münasibətlər hansı səviyyədədir? AZAL şirkətinə məxsus təyyarəsi ilə bağlı insidentlə əlaqədar Azərbaycanın şərtləri, tələbləri Rusiya tərəfindən qəbul edilibmi?Prezident İlham Əliyev: Avropa İttifaqı ilə əməkdaşlığa gəldikdə bilirsiniz ki, 2021-ci ildə biz energetika sahəsində strateji tərəfdaşlıq haqqında sənəd imzaladıq və o zaman biz ixracımızı 8 milyarddan 13 milyard kubmetrə qaldırdıq. Bu gün 12 ölkəyə qaz ixrac edirik. Onların 10-u Avropa ölkəsidir, 8-i isə Avropa İttifaqının üzvüdür. Yəni, Avropa İttifaqı Azərbaycanı etibarlı və ümum-Avropa qaz təchizatçısı adlandırır. Coğrafi əhatə baxımından maye qaz deyil, boru kəməri ilə nəql olunan qaza gəldikdə Azərbaycan qlobal səviyyədə aparıcı ölkələrdən biridir. Mən bu yaxınlarda Xəzər neft sərgisində neft hasilatı ilə bağlı planlarımız haqqında danışdım və bəyan etdim ki, bizim planımız 2030-cu ilə qədər qaz hasilatını daha 8 milyard kubmetr artırmaqdır. Yəni, bu gün biz 25 milyard kubmetr ixrac ediriksə, o zaman üçün təqribən 33 milyard kubmetr təşkil edəcək. Sual ondan ibarətdir ki, bu əlavə 8 milyard kubmetr hansı istiqamətdə ixrac ediləcəkdir? Mən bu haqda danışmışam. Artıq qeyd etdim ki, bizim neft kəmərimiz və interkonnektorlar tam həcmdə doludur və bu neft kəmərləri genişləndirilməsə, ixrac haqqında danışmaq çətin olar.Avropa İttifaqı məsələsinə gəldikdə isə onlar Rusiya qazından imtina etmək niyyətindədir, biz bunu heç vaxt nəzərə almamışıq. Biz heç bir halda Rusiya ilə rəqabət aparmağa çalışmamışıq. Hətta o dövrdə ki, Rusiya Avropaya 150 milyard kubmetr qaz nəql edirdi. Biz heç vaxt deməmişik ki, buna alternativ ola bilərik. Biz sırf kommersiya prinsipləri əsasında fəaliyyət göstəririk. Bizim enerji siyasətimiz biznes məqsədli olub. Biz bunu heç vaxt siyasiləşdirməmişik, heç bir zaman qazın həcmini azaltmamışıq. Hətta o ölkələrə ki, onlar heç vaxt bizimlə razılaşmayıblar. Bu, sırf kommersiya prinsiplərinə əsaslanaraq öhdəliklərimizi rədd etdiyimiz mənasına gəlmir və heç bir ölkəyə qaz nəqlində indiyə qədər fasiləyə yol verməmişik. Budur, bizim məsələmiz belədir. Əlavə 8 milyard kubmetr üçün bazarlar müəyyən edilir. Biz Avropa İttifaqının üzvü olan bir neçə ölkədən təkliflər almışıq. O ölkələr ki, bəziləri artıq bizim qazımızı alır, digərləri isə hələ də Azərbaycan qazını almır. Biz bu təklifləri dəyərləndiririk. Bazara çıxış baxımından da biz bu məsələləri kommersiya prinsipləri əsasında dəyərləndiririk.Amerika şirkətinin Zəngəzur dəhlizini bir növ icarəyə götürməsi ilə bağlı sualınıza gəldikdə bu, Ermənistan rəhbərliyinə ünvanlanmalıdır. Bizim ərazidə heç bir operator, heç bir ticarətçi, heç bir icarədar ola bilməz. Ermənistan nə etmək istəyir? Onlar çox şey edə bilərlər, mənim bundan xəbərim yoxdur. Onlar artıq dırnaqarası “Avropa müşahidəçiləri”ni də sərhədə dəvət ediblər. Onlar sərhəddəki peşəkar casuslardır və İrana qarşı casusluq fəaliyyəti aparırlar. Xüsusilə də bu son İran-İsrail münaqişəsi zamanı onlar İran sərhədi boyu hərəkət edirlər. Düzdür, onlar binokl vasitəsilə bizə də baxırlar, ancaq biz də öz ərazimizdən onları izləyirik. Sabah Ermənistan istənilən ölkəni, tərəfi də dəvət edə bilər. Bizim üçün isə ən başlıca məsələ odur ki, - mən Əbu-Dabidə həmkarıma dedim, - bizim Azərbaycandan Azərbaycana maneəsiz və təhlükəsiz keçidimiz olmalıdır. Bu, Azərbaycanın bir bölgəsindən ölkənin digər bölgəsinə keçiddir. Bizim yüklər və bizim vətəndaşlar, Azərbaycan vətəndaşları hər dəfə orada sərhədçi erməninin simasını görməli deyil. Budur bizim tələbimiz. Bu, legitim tələbdir, bu, ədalətli tələbdir. Əks təqdirdə bizim vətəndaşlarımız təhlükə altında olacaqdır. Mən yaxşı xatırlayıram, sovet dövründə qatar Bakıdan Naxçıvana hərəkət edərkən məhz Ermənistan ərazisindən Zəngəzurdan keçən bir hissədə qatara daş atılırdı, nəticədə qatarın pəncərələri qırılırdı. Biz bunu çox yaxşı xatırlayırıq və bu, sovet dövrü idi. Bu nizam-intizam və cəza mexanizmlərinin hökm sürdüyü bir dövrdür. Bu gün biz vətəndaşlarımızı riskə ata bilmərik. Ona görə orada heç bir fiziki təmas olmalı deyil və onlar üçün təminatlı tədbirlər həyata keçirilməlidir ki, insanlar və yüklər təhlükəsiz şəkildə hərəkət etsin. Bu, legitim tələbdir.Rusiya ilə münasibətlərə gəldikdə, siz təyyarə qəzasını qeyd etdiniz. Təəssüflər olsun ki, biz Rusiya rəsmilərindən heç bir cavab almamışıq. Artıq bu hadisədən yeddi ay keçibdir. Bizim üçün hər şey aydındır, biz bilirik nə baş verib. Biz bunu sübut edirik və bilirik ki, Rusiya rəsmiləri də bundan xəbərdardır. Onlar da gözəl bilirlər nə baş verib. Ona görə də istənilən qonşu bunu etməli idi. Bizim tələbimiz təbii tələb idi. Qoy, öz günahlarını etiraf etsinlər. Bizim təyyarəni vuranlar cəzalandırılsın və ailələrə təzminat ödənilsin, qurbanların və yaralıların ailələrinə, AZAL-ın təyyarəsinə görə də təzminat ödənilməlidir. Əlbəttə, mən bu haqda daha təfərrüatlı danışa bilərəm. İstəyirsinizmi mən bu haqda daha çox danışım, daha təfərrüata varım?Bu məsələyə daha bir neçə dəqiqə həsr etmək istəyirəm. Bizim pilotlar cəsarət və peşəkarlıq göstərərək təyyarəni qəza enişinə yönləndirdilər və tam heyət, bütün sərnişinlər həlak olmadı. Biz dərhal oraya - Aktauya heyət göndərdik. Onlar çəkiliş aparırdılar və gördülər ki, təyyarənin füzulyajı dəlmə-deşik edilmişdir və hətta təyyarədə olanların iki nəfəri də qəlpə yarası almışdır. Guya, Ukrayna dronu bizim təyyarəmizlə toqquşmuşdur. Bu gülünc bir iddia, təklif, versiya idi.Təyyarəmizə qarşı iki dəfə hücum olub. Təsəvvür edin ki, Ukrayna dronu gəlir, Azərbaycan təyyarəsini hədəf alır, sonra qayıdır gedir və ikinci dəfə yenə bizim təyyarə ilə toqquşur. Yəni, bu uşaq bağçası səviyyəsində hekayədir, biz bilirik nə baş verib. Bundan başqa, Rusiya hava məkanı bağlanmamışdı. Hava məkanı bizim təyyarəmiz vurulduqdan bir neçə dəqiqə sonra bağlanmışdır və bu da məsuliyyətdir. Həmin o şəxslər “xalça əməliyyatı”nı vaxtından gec elan ediblər. Bu, gün qədər aydındır. Ancaq yeddi aydır ki, biz cavab ala bilmirik. Bizim Baş prokurorumuz müntəzəm olaraq Rusiyanın Təhqiqat Komissiyasına məktub ünvanlayır və cavab o olur ki, təhqiqat davam edir. Biz gözləyirik ki, görək bu təhqiqat nə zaman bitir. Ancaq mən hesab edirəm ki, bu, məsuliyyətsiz davranmaqdır. Bu o demək deyil ki, biz bunu unudacağıq. Xeyr, biz bunu unuda bilmərik. Biz artıq Rusiya tərəfini məlumatlandırmışıq ki, beynəlxalq ədliyyə sisteminə müraciət edəcəyik. Biz müəyyən bir qovluq hazırlayırıq. Bilirik ki, buna vaxt lazımdır. On il lazım oldu ki, Malayziya hava yollarına məxsus “Boeing”lə bağlı təhqiqat başa çatsın. Ancaq biz bu ədalətə nail olacağıq. Biz bunu əldə edəcəyik. Təəssüf ki, bugünkü vəziyyət ikitərəfli münasibətlərimiz baxımından heç də məqbul deyil.Moderator Ceyn Viterspun: Cənab Prezident, biz artıq iki saatdır müzakirələr aparırıq. Cənab Prezident, əlavə 30 dəqiqə ayırmağınızı xahiş edirəm, icazənizlə, əgər auditoriya etiraz etmirsə. Mən bilirəm ki, təyyarəniz var, Bakıya geri qayıtmalısınız.Moderator Ceyn Viterspun: Mən Anadolu Agentliyində strateji kommunikasiya üzrə menecer cənab Bilgehan Öztürkə söz vermək istəyirəm.Bilgehan Öztürk: Cənab Prezident, bizə yaratdığınız bu fürsətə, imkana görə təşəkkür edirəm. Bu gün Xankəndinin mərkəzində olmaq çox fərqli bir hissdir. Bilirəm ki, bu şəhər 30 il idi ki, işğal altında idi. Bu, təkcə azərbaycanlıların deyil, nəsillər boyu türklərin, Türkiyədə olan vətəndaşların da arzusu idi ki, buralar azad edilsin. Mən bilirəm ki, sülh istiqamətində yol o qədər də hamar deyil, olmamışdır. Siz artıq qeyd etdiniz ki, Ermənistan tərəfi ilk mərhələdə o qədər də müsbət reaksiya vermirdi. Biz sülh sazişinə nə dərəcədə yaxınıq, nə qədər nikbin ola bilərik?Prezident İlham Əliyev: Bəli, mən artıq qeyd etdim. Bilirsiniz, sülh müqaviləsinin mətni artıq razılaşdırılıb. Yeri gəlmişkən, prosesin əvvəlinə qayıtdıqda onu qeyd etməliyəm ki, məhz Azərbaycan sülh prosesinin təşəbbüskarı olmuşdur. İkinci Qarabağ müharibəsi bitdikdən sonra Minsk qrupunun üçlüyü hələ də çalışırdı, Bakıya səfər edirdi. Mən o zaman gördüm ki, onlar nə edəcəklərini bilmirlər və onlar mənə sual verəndə dedim ki, biz Ermənistanla sülh sazişi üzərində işləməliyik. O zaman müharibə bitmişdi və bir boşluq var idi. Mən təklif etdim ki, bir proses başlansın. Ona görə də biz sülh sazişinin mətnini hazırladıq və onu Ermənistana göndərdik. Onların müxtəlif şərtləri var idi və iki il ərzində heç bir irəliləyiş yox idi. Başlıca səbəb o idi ki, Ermənistan tərəfi həmin sülh sazişinin mətninə dırnaqarası “Dağlıq Qarabağ” məsələsini daxil etmək istəyirdi. Biz onlara dedik ki, baxın, birincisi, “Dağlıq Qarabağ” sizin təxəyyülünüzdə mövcuddur, bu, reallıqda mövcud deyil. Bu, Azərbaycanın bir parçasıdır və sülh müqaviləsinin mətninə daxili siyasətimizə aid olan bir məsələ daxil edilə bilməz. Bu müzakirə iki il sürdü və heç bir irəliləyiş olmadı. Bu əraziləri sentyabrda biz azad edəndən sonra, yalnız o zaman Ermənistan artıq bunun üzərində israr etmədi, çünki artıq bu mövzu bağlı idi. Yəni, nəyin üzərində israr edəcəksiniz? Yəni, demək olar ki, 2024-cü ilin yanvarında real danışıqlar başlanıldı və bizim hazırladığımız layihənin mətni üzərində iş getdi və o mətn razılaşdırıldı. Bundan sonra iki bəndi Ermənistan tərəfi əlavə etmək istəmirdi, ancaq Prezident Tramp qalib gələn kimi onlar o iki müddəanı əlavə elədilər. Mən cənab Paşinyana dedim ki, siz yəqin ümid edirdiniz ki, xanım Harris qalib gələcək və ağ at üzərində olacaqsınız. Ancaq bu, baş vermədi. Mən buna tamamilə əminəm ki, Tramp qalib olmasaydı, onlar bununla razılaşmayacaqdılar. Onlar layiq olduqlarından da, həzm edə biləcəklərindən də daha çox parça qoparmaq istəyirdilər. Bu gün artıq onlar həmin o iki bənd üzərində israr etmirlər.Bu gün də qeyd etdiyim kimi, bu iki məsələ, - Ermənistan konstitusiyasına dəyişiklik və ATƏT-in Minsk qrupunun buraxılması, - həll edilən kimi sülh müqaviləsi imzalana bilər. Bəli, mətn paraflana bilər və Azərbaycan tərəfi artıq Əbu-Dabidə bu təkliflə çıxış edib. Lakin bildiyiniz kimi, paraflanma heç də imzalanma demək deyil. Yəni, biri var ki, tərəflər arasında şifahi razılıq əldə olunur, biri də var ki, tərəflər sənədin hər səhifəsinin sonunda öz imzalarını qoyaraq onu paraflayır. Məncə, biz sülh müqaviləsinin imzalanmasına çox yaxınıq. Hesab edirəm ki, bu proses geridönməz xarakter alıb. Bunun hər hansı bir yenidən baxılması, yenidən baş verməsi mümkün deyil. Biz heç nəyi yenidən müzakirə etməyəcəyik. Ancaq Ermənistan yenidən müzakirəyə başlamağa çalışırsa, o deməkdir ki, onlar sülh istəmirlər. Deməli, o ərazi iddiası qalır. Ona görə də biz düzgün istiqamətdəyik. Onlar öz ev tapşırıqlarını yerinə yetirməlidirlər. Bu baş verdiyi halda biz sülh müqaviləsini imzalaya bilərik. Bu da region üçün çox böyük yenilik, çox böyük dəyişiklik olacaq və biz artıq bu haqda danışdıq.Cənubi Qafqaz sabitlik məkanı olacaq. Bizə sabitlik, təhlükəsizlik lazımdır. Çünki Cənubi Qafqaz əsrlər boyu qan tökülməsi, toqquşma, işğal məkanı olmuşdur və Qafqaz xalqları çox əziyyət çəkiblər. Ona görə də kifayətdir, biz artıq sülh şəraitində yaşamalıyıq.-0-Moderator Ceyn Viterspun: Təşəkkür edirəm. İndi isə söz verilir cənab Joze Martin Jan-Pierreyə. O, Beynəlxalq Dekolonizasiya Cəbhəsinin katibi və Qvadelupa Beynəlxalq Təzminatlar Hərəkatının sədridir.Joze Martin Jan-Pierre: Zati aliləri, cənab Prezident. Ötən il Şuşa Qlobal Media Forumunda Siz Azərbaycanın neokolonializmə qarşı mübarizədəki rolundan danışdınız və müstəmləkə təzyiqlərindən hələ də əziyyət çəkən ölkələrə istinad etdiniz. Həqiqətən Azərbaycan, xüsusən də Bakı Təşəbbüs Qrupu məsələ barədə beynəlxalq ictimaiyyətin məlumatlandırılmasında nəinki mühüm rol oynadı, o cümlədən beynəlxalq hüquq əsasında müstəmləkə əməliyyatlarına qarşı mübarizə aparanların birləşməsinə töhfə verdi. Yeni Kaledoniya və Fransa arasında iyulun 12-də imzalanmış yeni razılaşmanı, eləcə də ədalət və azadlığa can atan dəniz ərazilərində hələ də davam edən kolonializmə qarşı mübarizəni nəzərə alaraq, bu məsələlərlə bağlı Sizin rəyinizə görə çox minnətdar olardıq.Prezident İlham Əliyev: Düşünürəm ki, Fransa ilə Yeni Kaledoniya arasında baş vermiş hadisə tarixi presedentdir. Hesab edirəm ki, bu, hekayətin sonu deyil, başlanğıcıdır. Bizim neokolonizmlə bağlı mövqeyimiz tam aydındır. Bu məsələ heç bir ikitərəfli gündəliyə daxil deyil. Qoşulmama Hərəkatının sədri kimi Azərbaycan sədrliyin ilk ilindən başlayaraq dekolonizasiya, müstəmləkə olan ərazilərin müstəqilliyə və ədalətə qovuşması, eləcə də beynəlxalq təşkilatların qəbul etdiyi qərarların icrası ilə bağlı səyləri dəstəkləmiş və təşviq etmişdir.Bu, Qoşulmama Hərəkatının sədri kimi öhdəliyimiz, eyni zamanda, bir ölkə kimi mövqeyimiz idi. Çünki bu gün XXI əsrdə bir ölkə digər xalqı müstəmləkə hakimiyyəti altında saxlaya bilməz. Bu, hər hansı normal insan davranışına heç cür sığmır. Bu, xalqların fundamental hüquqlarına, onların azadlığına ziddir. Avropa qitəsinin əsas dəyərləri həmin müstəmləkə iddiaları ilə kobud şəkildə pozulur. Beləliklə, Bakı Təşəbbüs Qrupu beynəlxalq QHT-dir. Bəzi Avropa paytaxtları düşündüyü və ya təqdim etdiyi kimi deyil. Onun Azərbaycan hökuməti ilə heç bir əlaqəsi yoxdur. Bununla belə, həmin qrup qısa müddət ərzində Qvadelupa, Yeni Kaledoniya, Martinika, Sen-Marten və digər müstəmləkələrin xalqlarının tələbləri əsasında gündəliyi yarada bildi. Bu, onların qrupudur. Yəni, öz şəxsi gündəliyi olan qrup deyil. Onlar, sadəcə, bu prosesə qoşulmuş Azərbaycana və digər beynəlxalq tərəfdaşlara kömək etmək istəyirlər. Onlar, sadəcə, xalqlara azad olmağa, öz taleyinin yiyəsi olmağa kömək edirlər. Onların bunu etməyə hüququ var. Beləliklə, düşünürəm ki, Fransa və Yeni Kaledoniya arasında baş verənlər başlanğıcdır və presedentdir. Hesab edirəm ki, bunları Yeni Kaledoniyada həmin faciəli hadisələr olmadan belə, etmək olardı. Həmin vaxt Fransanın dövlət orqanları 10-dan artıq insanı qətlə yetirdi. Bu mənə Ermənistan ilə Azərbaycan arasında apardığımız müzakirələri xatırladır. Əgər Ermənistan rəhbərliyi 2019-cu ildə Qarabağı Azərbaycanın hissəsi kimi tanısaydı, onda aramızda müharibə olmazdı. Gec heç vaxt olmamaqdan daha yaxşıdır. Lakin, həmçinin aydındır ki, əgər Yeni Kaledoniya xalqı öz güclü siyasi iradəsini, cəsarətini, mübarizliyini, azadlıq uğrunda canından keçməyə hazır olduğunu nümayiş etdirməsəydi, çox güman ki, həmin saziş heç zaman imzalanmazdı. Bir sözlə, siz mübarizə aparmalısınız. Siz ərazilərinizi, ərazi bütövlüyünüzü bərpa etmək uğrunda mübarizə aparmalısınız. Azadlıq uğrunda vuruşmalısınız. Azad olmağınız uğrunda çalışmalısınız. Dünya bu cür işləyir və ümid edirəm ki, birinci addımın davamı olacaq. Əminəm ki, Fransanın müstəmləkə hakimiyyəti altında olan bütün ərazilərin hazırda Fransa ilə Yeni Kaledoniya arasında əldə olunmuş dövlətlərarası münasibətləri qurmaq imkanı olacaq.Moderator Ceyn Viterspun: Təşəkkür edirəm. İndi isə söz verilir Afrika Birliyinin İnkişaf Agentliyinin Baş direktoru yanında kommunikasiyalar və təşviqat şöbəsinin rəhbəri xanım Zifora Maubaneyə.Zifora Maubane: Sizi salamlayıram Zati-aliləri, cənab Prezident. Bu, mənim Qarabağa ilk səfərimdir, lakin ötən il mən COP29-da iştirak etmişəm. Tədbir səmərəli və yüksək səviyyədə təşkil olunmuşdu. Sizi və heyətinizi təbrik edirəm. Sizə iki sualım var. Lakin Zati-aliləri, sualları verməzdən əvvəl tarixçəni söyləmək istəyirəm. Mən Afrika Birliyində təşviqat və kommunikasiyalar üzrə məsuliyyət daşıyıram. Bir sözlə, bütün dünya mətbuatı ilə işləyirəm, Afrikanın inkişaf təşəbbüsləri, vəsaitlərin toplanması, iqlim dəyişmələrinin təsirinə aid strategiyalar, sülh və təhlükəsizlik sahəsində gördüyümüz işlər və Afrikanı sərmayələr baxımından cəlbedici etməkdə səylərimiz barədə məlumatlar verirəm. Bu, mənim gördüyüm işdir və burada olmaqdan böyük şərəf hissi duyuram. Birinci sualım belədir: əvvəlcə, qeyd etdiniz ki, COP29 zamanı Siz iqlim dəyişmələrinin qarşısını almaq məqsədilə inkişaf edən ölkələrə yardım göstərmək öhdəliyini götürmüsünüz. Həmin öhdəlik bəzi Afrika ölkələrini də əhatə edəcəkmi? Bu, birincisi. İkincisi, Afrikanın inkişafla bağlı çox geniş gündəliyi var. O, 2063-cü ilədək olan gündəlikdir. Cəmiyyət və biznesin bir çox təbəqələrini əhatə edən 50 illik inkişaf proqramıdır. Məsələn, “Gündəlik 2063” bütün qitədə infrastrukturun inkişaf proqramı hesab edilir. Çünki bilirik ki, infrastruktur olmadan inkişaf da yoxdur. Daha dəqiq desək, proqram enerji, İKT, rəqəmsal transformasiya, su və yol şəbəkələri, daşımalar, o cümlədən dəmir yolları kimi sahələrdə infrastrukturun inkişafına yönəlir. Beləliklə, cənab Prezident, sualım belədir: Azərbaycan həmin infrastrukturun inkişafı layihələrində Afrika ölkələri ilə əməkdaşlıqda maraqlıdırmı? Çox sağ olun, cənab Prezident.Prezident İlham Əliyev: Çox sağ olun. Əvvəlcə, COP29 çərçivəsində iqlim dəyişmələri ilə bağlı Afrika ölkələrinə birmənalı dəstək gündəliyimizin prioritetlərindən biri idi. COP29-un sədri olaraq qeyd etdiyim kimi, bizim inkişaf edən kiçik ada dövlətləri üzrə xüsusi formatımız var, çünki yaranmış təhlükə onlar üçün ekzistensional xarakter daşıyır. Biz bunu bilirik, çünki onların mövcudluğu, ümumiyyətlə, dünya okeanının səviyyəsindən asılıdır. Lakin Afrika qitəsindəki ölkələrə gəldikdə, onlar da bizim gündəliyimizdədir. Yeri gəlmişkən, Qoşulmama Hərəkatının sədri kimi hətta COVID-19 vaxtlarında biz 80-dən artıq ölkəyə maliyyə və humanitar dəstəyi göstərdik və onların əksər hissəsi Afrika Birliyinə üzv ölkələrdir. Uzun illərdir ki, bizim Efiopiyada yerləşən Afrika Birliyində daimi nümayəndəliyimiz fəaliyyət göstərir. Öncə qeyd etdiyim kimi, hazırda öz problemimiz, yəni Ermənistanla münaqişə bizdə artıq narahatlıq predmeti olmadığı üçün bizim xarici siyasətimiz daha genişdir. Mən Afrikadan gəlmiş bir neçə dövlət başçısı ilə rəsmi səfər çərçivəsində görüşmüşəm və biz artıq yüksəksəviyyəli nümayəndə heyətlərimizi ora göndərmişik. Bəzi ölkələrlə hazırda enerji sahəsində potensial əməkdaşlıq üzərində fəal işləyirik. Biz bəzi Afrika ölkələri üçün bir sıra aşağıfaizli kredit müqavilələri üzərində çalışırıq. Mən xüsusi təfərrüatlara varmaq istəmirəm, lakin bu, həqiqətən gündəliyimizdədir və biz daha fəal olmaq istəyirik. Bir yerdə çox iş görə bilərik, çünki biz xaricə sərmayələr yatırmaq istəyirik və investisiya üçün sahələr axtarırıq. İnvestisiya portfelimiz 20 milyard ABŞ dollarını keçib. Mən Azərbaycandan kənarda yatırılmış investisiyaları nəzərdə tuturam. Ona görə Afrika ölkələrinin potensialına gəldikdə, biz bunları birləşdirərək əməkdaşlıq qura bilərik. Yeri gəlmişkən, rəsmi səfərlər zamanı şəxsi təmaslarımda və COP29-a gəlmiş Afrika liderləri ilə keçirdiyim görüşlərdə mən onlardan prioritetlər, konkret layihələrin siyahısını verməyi xahiş etdim. Soruşdum ki, onlar Azərbaycanın istər özəl, istər dövlət şirkətlərini sərmayədar kimi harada görmək istəyirlər. Beləliklə, biz fəal çalışırıq və bizimlə bu gün bir yerdə olduğunuza görə minnətdaram.Moderator Ceyn Viterspun: Sağ olun. İndi isə söz verilir Pavel Novotniyə. O, Slovakiyanın “Hospodarske novinı” qəzetində Xarici xəbərlər şöbəsinin rəhbəridir.Pavel Novotni: Salam, cənab Prezident. Gəlin, gələcəyə nəzər salaq. Biz süni intellekt dövründə yaşayırıq və Azərbaycan texnoloji güc olmaq istəyir. Siz şəxsən süni intellektin inkişafı ilə bağlı Milli Strategiyanın tərtib olunması göstərişini vermisiniz. Bu sahədə vəziyyət nə yerdədir? Sağ olun.Prezident İlham Əliyev: Bilirsiniz, biz bunu yeni başlamışıq. Onun nə dərəcədə uğurlu olacağını görəcəyik. Lakin aydındır ki, biz dünyadakı tendensiyaların arxasınca getməliyik. Sadəcə, oturub gözləyə bilmərik. Buna görə, mənim qərarlarım yalnız inkişaf və müasirləşmə gündəliyinə əsaslanır. Beləliklə, bizim aparıcı beynəlxalq şirkətlərlə yaxşı təmaslarımız var və onların əksəriyyəti ilə sərmayədar kimi işləyirik. Vəsaitlərimizi iri beynəlxalq qruplar vasitəsilə sərmayə kimi yatırırıq. Eyni zamanda, enerji sektoruna xarici sərmayələrin cəlb edilməsində yaxşı təcrübəmiz var. Son 20 ildə Azərbaycana yatırılmış yalnız xarici sərmayələrin məbləği 200 milyard ABŞ dollarına bərabər olub. Dediyim kimi, Azərbaycan sabit, özünü təmin edən və gələcəyə aydın baxışları olan ölkədir. Biz ön cərgədə olmalıyıq. Bir daha nə dərəcədə uğurlu olacağımızı söyləmək çətindir. Süni intellektlə bağlı nə baş verəcəyini söyləmək mənim üçün çətindir. Çünki bilirsiniz, müxtəlif cəmiyyətlərin fərqli təbəqələrində buna güclü və artan müqavimət var. Bu proses hələ yeni başlayıb, görərik. Mənim üçün indi “nəyə nail olacağıq, nəyə yox” söyləmək düzgün olmazdı. Biz yalnız müəyyən nailiyyətlərimiz olduqda bildiririk. Ümid edirik, gələn il Şuşa Forumuna gəlsəniz biz sizinlə müəyyən məsələləri bölüşəcəyik.Moderator Ceyn Viterspun: Latın Amerikasından “El Periodista” nəşrinin redaktoru cənab Fransisko Felipe Martorell Kammarella sual verəcək.Fransisko Felipe Martorell Kammarella: Cənab Prezident, Sizi salamlayırıq. Mən ispan dilində sual verəcəyəm. Cənab Prezident, dəvətinizə, Azərbaycan xalqının qonaqpərvərliyinə görə çox təşəkkür edirəm. Mənim üçün burada olmaq böyük şərəfdir. Mən çox uzaq bir ölkədən gəlmişəm, 15 min kilometr uzaqdadır. Hazırda mənim qohumlarım, ailə üzvlərim hələ yuxudan oyanırlar. Mən dənizləri, çoxlu saat qurşağını keçməli oldum. Düşünürəm ki, mən burada Latın Amerikasından yeganə jurnalistəm. Bir neçə həftə bundan öncə Siz Çiliyə öz nümayəndənizi göndərmişdiniz və o, həm Çilidə, həm Argentinada, həm də Braziliyada görüşlər keçirdi. Mən sual vermək istərdim, Siz bizim regionla münasibətlərinizin gələcəyini, potensialını necə görürsünüz? Həmçinin bizim ölkələr, regionlar arasında gələcəkdə mədəniyyət qarşılıqlı necə inkişaf edə bilər? Çox təşəkkür edirəm.Prezident İlham Əliyev: Biz artıq neçə vaxtdır ki, Latın Amerikasının bəzi ölkələrində səfirliklər açmışıq və müxtəlif səviyyələrdə, nazirlər, eləcə də xarici işlər səviyyəsində səfərlər olub, nümayəndə heyətlərinin mübadiləsi olub. Lakin deməzdim ki, münasibətlər görmək istədiyimiz səviyyədəki kimidir. Əvvəllər dəfələrlə qeyd etmişəm ki, beynəlxalq məsələlərlə daha sıx məşğul olanda biz birmənalı olaraq bunları gündəliyimizə daxil edəcəyik. Biz Azərbaycanda kənd təsərrüfatının inkişafı ilə bağlı bəzi şirkətlərlə müzakirələr prosesindəyik. Bəzi layihələr artıq başa çatdırılıb. Lakin əlbəttə ki, Latın Amerikasının çox ölkəsində inkişaf etmiş iqtisadiyyat var. O, çox böyük bölgədir. Düşünürəm ki, biznes, ticarət, potensial sərmayələr və mədəniyyət sahələrində çox ümumi əsasları tapa bilərik.Bu qədər uzun məsafəni qət edərək Azərbaycana gəldiyinizə görə minnətdaram. Ümid edirəm ki, gəlib bizimlə görüşməyinizə peşman olmadınız. Ümid edirik ki, bu səfər bir çox həmvətənləriniz üçün qapıları açacaq və siz ölkənizə qayıtdıqdan sonra Azərbaycan haqqında çox yaxşı təəssüratlar söyləyəcəksiniz.Moderator Ceyn Viterspun: İndi isə sonuncu sualı Azəri-Press Agentliyindən Vüsalə Mahirqızı verəcək.Vüsalə Mahirqızı - “APA Media Qrup”: Cənab Prezident, biz birinci Şuşa Qlobal Forumunda Şuşada idik. Qlobal forumdan sonra Şuşadan Xankəndiyə baxmışdıq. Amma indi biz Xankəndidəyik, Siz də buradasınız. Mən Qarabağa “Böyük Qayıdış”la bağlı sual vermək istəyirəm. Artıq 50 minədək insanımız Qarabağdadır. Mən xatırlayıram, biz Şuşaya birinci dəfə gələndə 9 saata gəlmişdik, amma indi maşınla cəmi 4 saata Şuşada olduq və yollar salınır. Kəndlərin hər birində məscidləri, minarələri, məktəbləri gördük. “Böyük Qayıdış”la bağlı proses necə gedir? Bu, birinci sualım.İcazənizlə, ikinci sualı Azərbaycan mətbuatı ilə bağlı vermək istəyirəm. Çünki bir neçə gün sonra bizim bayramımızdır, Azərbaycan mətbuatının 150 illiyidir. Mətbuatımızın gələcəyi ilə bağlı Sizin fikirlərinizi bilmək bizim üçün maraqlıdır. Xüsusilə o dövrdə ki, hazırda sosial media və süni intellekt var - bayaq Siz də danışdınız. Hazırkı dövrdə bizim əsas mövzularımızdan biri sosial mediada dezinformasiyadır. Bu, Azərbaycanın ən çox əziyyət çəkdiyi məsələlərdəndir. Bununla bağlı da fikirlərinizi eşitmək istəyərdim. Bir də mənim özüm üçün maraqlıdır, Siz süni intellektdən istifadə edirsinizmi? Təşəkkür edirəm.Prezident İlham Əliyev: Sağ olun. Yox, mən özüm istifadə etmirəm. Amma ailə üzvlərim var ki, ondan istifadə edirlər. Mənə də bəzən bu barədə məlumat verirlər. Amma yəqin ki, nə vaxtsa, mən də istifadə edəcəyəm. Çünki süni intellektin yayılması o qədər sürətlə gedir ki, istifadəçilərin sayı çox olacaq. Əsas odur ki, süni intellekt bizi bildiyimiz kriteriyalardan, meyarlardan uzaqlaşdırmasın.Sizi və həmkarlarınızı yubiley münasibətilə təbrik edirəm. Azərbaycan mediasının inkişafı məni çox sevindirir. Mən çox şadam ki, bu gün bizim mediamız nəinki ölkə daxilində, hətta beynəlxalq müstəvidə çox böyük nüfuz qazanıb. Mən bunu tam səmimiyyətlə deyirəm, sizə xoş söz demək üçün yox.Bu gün Azərbaycan mediası dövlət maraqlarını qorumağa qadirdir. Azərbaycana qarşı əsassız ittihamları arqumentlərlə, ciddi təhlillə və faktlar əsasında ifşa etməkdə də böyük uğurlar əldə edib. Bizim mediamız nəinki dövlət maraqlarını müdafiə edir, eyni zamanda, lazım gəldikdə hücuma da keçir. Bu da lazımdır. İdmanda bəzən deyirlər ki, ən yaxşı müdafiə hücumdur. Mən bu tezisə şərh vermək istəmirəm. Amma fakt odur ki, bu gün Azərbaycan mediasını bir çox ölkələrdə müxtəlif səviyyələrdə oxuyurlar, mediada gedən yazıları, məqalələri təhlil edirlər. O məqalələrin Azərbaycanın rəsmi mövqeyinə nə dərəcədə uyğun olub-olmaması ilə bağlı da fərziyyələr irəli sürülür. Bu, deməyə əsas verir ki, mediamız doğrudan böyük inkişaf yolu keçib. Media deyəndə mən ilk növbədə jurnalistləri nəzərdə tuturam. Çünki medianı nüfuzlu edən məhz əməkdaşlardır, sizin kimi insanlardır, sizin həmkarlarınızdır. Mən, sözün əsl mənasında, sevinirəm və sizə yeni uğurlar arzulayıram. Azərbaycan bu gün elə bir mərhələdədir ki, hələ də özünü müdafiə etməyə ehtiyacı var. Bu gün Avropadan olan həmkarınız da artıq bu sualı verəndə də onu qeyd etdi: Siz Qərbin ictimai fikrinə, ictimai rəyinə necə təsir edə bilərsiniz? Məncə, media ən yaxşı vasitədir. Bizim media işçilərinin əhatə dairəsi nə qədər çox geniş olarsa, ölkə haqqında o qədər də dəqiq, dolğun və ədalətli məlumat dünya ictimaiyyətinə çatdırıla bilər. Burada hələ görüləsi işlər çoxdur. Ancaq mən deyə bilərəm ki, bizim mediamız artıq istənilən xoşagəlməz, iftira kampaniyasına cavab verməyə qadirdir və bu, çox önəmli yeni reallıqdır.O ki qaldı, “Böyük Qayıdış”a, bunu demək üçün gərək biz ayrıca panel təşkil edək və mən təkcə bir neçə saat bu suala cavab verim. Çünki doğrudan da görülən işlər o qədər genişmiqyaslıdır ki, bunu bir cavabda səsləndirmək çətindir. Hər şey göz önündədir - qayıdan insanların sayı getdikcə artır və bundan sonra daha sürətlə artacaq. Çünki biz birinci dörd ildə daha çox infrastruktur layihələri ilə məşğul idik. Onların əsas hissəsini demək olar ki, bitirmişik, bütün Qarabağ və Şərqi Zəngəzur dairəvi elektrik şəbəkə ilə artıq təmin edilib, Azərbaycanın ənənəvi elektrik təsərrüfatına da qoşulub. Burada artıq 280 meqavat gücündə su elektrik stansiyaları enerji istehsal edir və bu enerji Qarabağdan Azərbaycanın digər bölgələrinə gedir. Çünki bu gün Qarabağda o qədər adam yaşamır ki, bu qədər elektrik enerjisi lazım olsun. Siz maşınla gəlmisiniz, bilmirəm, Ağdam-Xankəndi-Şuşa yolu ilə, yoxsa Füzuli yolu ilə? Füzuli yolu ilə tunellərdən də keçmisiniz. Təkcə bu yolda 7 tunel inşa edilib. Tunellərin ümumi uzunluğu 80 kilometrdir. Ən uzun tunel yəqin ki, növbəti iki-üç ayda hazır olacaq. Murov dağının altındakı tunelin uzunluğu, - təkcə bir tunelin uzunluğu, - 11 min 700 metrdir. Yəni bu, dünya miqyasında ən uzun tunellərdən biridir. Dəmir yolu çəkilib. İndi Ağdama qatarla rahat getmək mümkün olacaq. Ağdam-Xankəndi dəmir yolunun təməlini mən bu yaxınlarda qoymuşam. Xankəndi-Şuşa kanat yolunun da tikintisi yəqin ki, yaxın zamanlarda başlayacaq və çox mənzərəli bir vasitə olacaq. Eyni zamanda, bunun funksional tərəfi də çox önəmlidir - hər yerdə inşaat-quruculuq işləri, xəstəxanalar, evlər, yaşayış binaları.Qeyd etdiyim kimi, biz infrastruktur layihələrinin əksəriyyətini başa çatdırandan sonra daha böyük vəsait yaşayış evlərinə istiqamətləndiriləcək. Dünən Xocalı rayonunun iki kəndinə insanlar qayıdıb. Artıq keçmiş köçkünlərin yaşadıqları yaşayış məntəqələrinin sayı 18-ə çatıb. Xankəndidə Qarabağ Universitetində 1500 tələbə oxuyur, 300 müəllim onlara dərs deyir. Yəni, bütün bunlar bilirsiniz, necə deyim, bizə bir möcüzə kimi gəlir, o cümlədən mənə. Halbuki yəni, sirr deyil ki, bütün bu qərarların verilməsində mənim iştirakım olub. Amma qısa müddət ərzində bu qədər böyük işin görülməsi bu gün bir daha göstərir ki, bizim nə qədər istedadlı xalqımız var. Mənə çatan məlumata görə, o cümlədən buraya səfər edən xarici nümayəndələr deyirlər ki, söhbət təkcə pulda, pul məsələsində deyil. İstəyir nə qədər pulun olsun, əgər insan kapitalı yoxdursa, əgər insanlar ürəklə işləmirlərsə, heç bir işi görmək mümkün deyil. Bir xüsusi əlaməti də diqqətinizə çatdırım, yəqin ki, siz də bunu yaxşı bilirsiniz. Burada işləyənlərin hamısı çox böyük həvəslə işləyir, - yəni, təbii ki, burada şirkətlər, dövlət qurumları işləyir, - burada işləmək insanlara xüsusi zövq verir. Biz bu torpaqlar üçün o qədər darıxmışıq, o qədər bu torpaqların həsrətində olmuşuq ki, indi qayıtmışıq və necə deyərlər, bu torpaqlarımızdan doya bilmirik. Ona görə “Böyük Qayıdış” Proqramı artıq reallaşıb. Təbii ki, bunun mərhələləri olacaq və aydan-aya, ildən-ilə qayıdan vətəndaşların sayı çoxalacaq, Qarabağ, Şərqi Zəngəzur dirçələcək. Mən “Böyük Qayıdış”ın əvvəlində demişdim ki, biz bu bölgəni cənnətə çevirəcəyik, artıq cənnətin kiçik bir parçasıdır. Bunu burada öz gözlərimizlə görürük. Sağ olun.Moderator Ceyn Viterspun: Cənab Prezident, dediyiniz kimi, biz söhbəti gecəyə qədər davam etdirə bilərdik. Əfsuslar ki, sessiyanın vaxtı bitir. Burada bizimlə olduğunuz üçün çox sağ olun. Bu axşam açıq söhbətə və vaxt ayırdığınıza görə minnətdarıq.Xanımlar və cənablar, biz alqışladıq. Lakin gəlin, Azərbaycan Respublikasının Prezidenti, Zati- aliləri cənab İlham Əliyevi bir daha alqışlayaq. ",2025-07-24 17:23:09.921476
 3-cü Şuşa Qlobal Media Forumu işə başlayır ,https://xeberler.az/new/details/3-cu-susa-qlobal-media-forumu-ise-baslayir--35860.htm,https://xeberler.az/img/mid/43479.jpg,19-07-2025, 16:21,TƏDBİRLƏR ,"Bu gün “Rəqəmsal keçidlər: Süni intellekt dövründə informasiya və media dayanıqlılığının gücləndirilməsi” mövzusunda 3-cü Şuşa Qlobal Media Forumu işə başlayır.Xeberler.az məlumat verir ki, iyulun 21-dək davam edəcək Forumda 52 ölkədən 140-a yaxın xarici qonağın, o cümlədən 30-dan çox informasiya agentliyi, 7 beynəlxalq təşkilat və 80-ə yaxın media qurumu, həmçinin sahə üzrə əlaqəli digər təşkilatlardan nümayəndələrin iştirakı gözlənilir. Forumun iştirakçıları arasında əcnəbi media təmsilçiləri ilə yanaşı, Azərbaycanın media nümayəndələri, ekspertlər və rəsmilər də var.Açılış mərasimindən sonra Forum işini sessiyalarla davam etdirəcək.Forum çərçivəsində iştirakçıların Ağdam rayonuna və Laçın şəhərinə səfərləri də nəzərdə tutulur. ",2025-07-24 17:23:10.765116
 Bu il ƏƏSMN 304 minədək e-arayış verib ,https://xeberler.az/new/details/bu-il-eesmn-304-minedek-e-arayis-verib--35859.htm,https://xeberler.az/img/mid/43478.jpg,19-07-2025, 14:32,E - HÖKUMƏT ,"Bu ilin birinci yarımilində Əmək və Əhalinin Sosial Müdafiəsi Nazirliyinin fəaliyyət sahələri üzrə 303,7 min elektron arayış verilib.Xeberler.az məlumat verir ki, son illər əmək, məşğulluq, sosial təminat, əlillik, reabilitasiya və s. sahələr üzrə geniş elektronlaşma proqramı çərçivəsində bir çox e-arayış xidməti yaradılıb.Bu e-xidmətlər vətəndaşlara iş yeri, əlillik, pensiya, müavinət, təqaüd, maddi yardım, ünvanlı yardım, dövlət tərəfindən mənzil və avtomobillə təmin edilmə, fərdi şəxsi hesab və s. barədə e-qaydada arayış əldə etmələrinə imkan yaradır. ",2025-07-24 17:23:11.064033
 Şuşa Qlobal Media Forumunun iştirakçıları Füzuli rayonuna gəliblər ,https://xeberler.az/new/details/susa-qlobal-media-forumunun-istirakcilari-fuzuli-rayonuna-gelibler--35858.htm,https://xeberler.az/img/mid/43477.jpg,19-07-2025, 14:25,TƏDBİRLƏR ,"Milli mətbuatımızın 150 illiyi münasibətilə Şuşa şəhərində keçiriləcək “Rəqəmsal keçidlər: Süni intellekt dövründə informasiya və media dayanıqlılığının gücləndirilməsi” adlı Qlobal Forumun iştirakçılarının Azərbaycanın mədəniyyət paytaxtına səfəri başlayıb.Xeberler.az məlumat verir ki, forum iştirakçıları təyyarə ilə Füzuli Beynəlxalq Hava Limanına gəliblər.Qeyd edək ki, 3-cü Şuşa Qlobal Media Forumunda 52 ölkədən 140-a yaxın xarici qonağın, o cümlədən 30-dan çox informasiya agentliyi, 7 beynəlxalq təşkilat və 80-ə yaxın media qurumu, həmçinin sahə üzrə əlaqəli digər təşkilatlardan nümayəndələrin iştirakı gözlənilir. Forumun iştirakçıları arasında əcnəbi media təmsilçiləri ilə yanaşı, Azərbaycanın media nümayəndələri, ekspertlər və rəsmilər də var.Açılış mərasimindən sonra Forum işini sessiyalarla davam etdirəcək.Forum iyulun 21-dək davam edəcək. ",2025-07-24 17:23:11.672553
 Azərkosmosun xəritəsi “Esri Map Book” nəşrinə daxil edilib ,https://xeberler.az/new/details/azerkosmosun-xeritesi-esri-map-book-nesrine-daxil-edilib--35857.htm,https://xeberler.az/img/mid/43476.jpg,18-07-2025, 18:17,KOSMOS ,"Azərkosmosun Coğrafi İnformasiya Sistemləri (CİS) Mərkəzi tərəfindən tərtib edilmiş “The Cropmap of Azerbaijan” (Azərbaycanın əkin növləri) adlı xəritə nüfuzlu xəritəçilik nəşrlərindən biri olan “Esri Map Book”un 40-cı buraxılışına daxil edilib.Xeberler.az bildirir ki, hər il nəşr olunan “Esri Map Book” ArcGIS proqram təminatından istifadə edilərək yaradılmış qabaqcıl xəritə və tətbiqləri nümayiş etdirir. Bu nəşr Esri Beynəlxalq İstifadəçi Konfransının Xəritə Qalereyasından seçilən ən yaxşı işləri təqdim edir və CİS texnologiyasının müxtəlif sahələrdə necə tətbiq olunduğunu geniş auditoriyaya çatdırır.Bu il “Esri Map Book”un əsas mövzusu “GIS Uniting Our World” (Dünyamızı Birləşdirən CİS) adlanır. Mövzu coğrafiyanın gücündən istifadə edərək qlobal bağlılığı gücləndirmək və ortaq məqsədləri irəli aparmaq üçün mütəxəssislərin birgə səylərini vurğulayır. Seçimə daxil edilən xəritələr arasında “The Cropmap of Azerbaijan” ölkəmizin kənd təsərrüfatı potensialını əks etdirən bir nümunədir.Azərkosmosun bu uğuru Azərbaycanın CİS sahəsində artan potensialını və innovativ yanaşmalarını beynəlxalq ictimaiyyətə nümayiş etdirir. ",2025-07-24 17:23:12.360223
 Azərkosmos Afrikada fəaliyyət dairəsini genişləndirir ,https://xeberler.az/new/details/azerkosmos-afrikada-fealiyyet-dairesini-genislendirir--35856.htm,https://xeberler.az/img/mid/43472.jpg,18-07-2025, 18:15,KOSMOS ,"Azərkosmos Afrika regionunda Azerspace-1 peyki üzərindən C-diapazonunda təqdim olunan xidmət paketini genişləndirib. Xidmət paketi yüksək keyfiyyətli video yayımı imkanlarını artırmaqla yanaşı, peyk xidmətlərinin regionda daha geniş tətbiqinə şərait yaradacaq.Xeberler.az bildirir ki, bu təşəbbüs Azərkosmosun Afrika qitəsində artan tələbləri qarşılamaq, yeni müştərilər və mövcud tərəfdaşlara təqdim olunan xidmətlərin səviyyəsini daha da artırmaq strategiyasının bir hissəsidir.Genişləndirilmiş xidmət paketi telekommunikasiya, media yayımı və digər sektorlarda fəaliyyət göstərən şirkətlərə etibarlı və davamlı bağlantı imkanları təqdim edəcək.Artıq 10 ildir ki, Azərkosmosun telekommunikasiya peykləri Afrika regionunda fasiləsiz və kəsintisiz informasiya mübadiləsini təmin edir. ",2025-07-24 17:23:12.953481
 Azərbaycan 800 Milyon Dollarlıq peyk layihəsi üçün SpaceX təklifini dəyərləndirir ,https://xeberler.az/new/details/azerbaycan-800-milyon-dollarliq-peyk-layihesi-ucun-spacex-teklifini-deyerlendirir--35855.htm,https://xeberler.az/img/mid/35082.jpg,18-07-2025, 18:09,TENDER ,"Azərbaycan yeni nəsil rabitə peykinin hazırlanması ilə bağlı beynəlxalq tenderin final mərhələsinə keçib. Layihə ölkənin uzunmüddətli rabitə tələbatını qarşılayacaq və kosmik infrastrukturuna yüksək səviyyədə texnoloji imkanlar qazandıracaq. Peykin dəyəri onun texniki konfiqurasiyasından asılı olaraq 300 milyon ilə 800 milyon ABŞ dolları arasında dəyişə bilər.Xeberler.az bildirir ki, hazırda tenderin son mərhələsində dünyanın aparıcı aerokosmik şirkətlərindən dördü yer alır: Fransa–İtaliya mənşəli Thales Alenia Space, Türkiyənin Turkish Aerospace Industries (TUSAŞ), ABŞ-ın SpaceX şirkəti və digər bir beynəlxalq namizəd. Seçiləcək peyk sistemi beynəlxalq standartlara uyğun olacaq və Azərbaycanın rabitə texnologiyaları sahəsində müstəqilliyini və imkanlarını daha da genişləndirəcək.Azərbaycanın kosmik sahədə atdığı bu addımlar təkcə rabitə peykləri ilə məhdudlaşmır. 2023-cü ilin oktyabrında Azercosmos tərəfindən beynəlxalq tərəfdaşla imzalanan 120 milyon dollarlıq müqaviləyə əsasən, iki müşahidə peykinin istehsalı nəzərdə tutulur. Onlardan biri xaricdə, digəri isə 2026-cı ildən etibarən Azərbaycanda istehsal olunacaq və hər iki peykin 2028-ci ildə orbitə buraxılması planlaşdırılır.Layihə yalnız texniki inkişafı deyil, eyni zamanda texnologiya transferi və yerli mütəxəssislərin hazırlanmasını da əhatə edir. Bu isə Azərbaycanın kosmik sənayesi sahəsində milli potensialını gücləndirmək və gələcəkdə daha böyük layihələrə öz resursları ilə imza atmaq üçün strateji əhəmiyyət daşıyır. ",2025-07-24 17:23:13.801423
" Məcburi qiymət, məcburi sürət, indi də məcburi modem - Osman Gündüz ","https://xeberler.az/new/details/mecburi-qiymet,-mecburi-suret,-indi-de-mecburi-modem-osman-gunduz--35854.htm",https://xeberler.az/img/mid/38496.jpg,18-07-2025, 15:49,MÜSAHİBƏ ,"""İKTA-nın növbəti absurd açıqlamasına rast gəldim. İndi də qurum özünün müəyyən etdiyi modemlərin – 5 Ghz modemlərin ölkəyə girişinə icazə verilməsini istəyir. 2.4 GHz modemlərin ölkəyə buraxılmaması üçün Dövlət Gömrük Komitəsi ilə danışıqlar apardığını bildiriblər"".Xeberler.az bildirir ki, bu sözləri Azərbaycan İnternet Formunun Prezidenti, ekspert Osman Gündüz deyib. Ekspertin sözlərinə görə, hələlik görünən budur ki, bu tənzimləyici qurum üçün sərbəst və azad bazar siyasəti, istehlakçıların hüquqlarının qorunması, rəqabətli mühitin formalaşması, liberal bazar prinsipləri prioritet deyil: ""Ötən günlər provayderlərə göstəriş veriblər ki “qazı basın”, yəni vətəndaş üçün lazım olsa da, olmasa da internetin sürətini qaldırın, təbii ki onlar da paralel tariflərin də “qazını” qaldıracaqlar. İndi də İKTA vətəndaşlar üçün, provayderlər və İT şirkətlər üçün – yalnız ""məcburi modem"" prinsiplərini müəyyən etməyə çalışır. Halbuki dünyada həm 2.4 GHz, həm də 5 GHz cihazlar paralel istifadə olunur – istifadəçinin büdcəsinə və ehtiyacına uyğun olaraq. Heç bir ölkədə “2.4 GHz qadağandır” yanaşması tətbiq edilmir. Əksinə, maarifləndirmə ilə seçim azadlığı qorunur. Amma İKTA deyir ki texnologiya, avadanlıq və sürət seçimlərini özüm edəcəyəm"".Osman Gündüz bildirib ki, əgər İKTA həqiqətən də yeni texnologiyaların tətbiqini istəyirsə onda bunu inzibati yolla deyil, maarifləndirmə və təşviq yolu ilə etməlidir: ""Mənasız müsabiqələr təşkil etməkdənsə bu istiqamətdə media ilə əməkdaşlıq edə bilər, təqdimatalr və media kampaniyalar təşkil edə bilər. Provayderlər, vətəndaş cəmiyyətləri, texniki ekspertlərlə ictimai müzakirələr təşkil edə bilər. İKTA-nın hazırda sektorda diqqət yetirəcəyi xeyli aktual məsələlər, xeyli problemlər var"". Ekspert bildirib ki, ölkədə keyfiyyətli internet infrasturkturu qurulandan sonra yaranan yeni mühit ciddi tənzimlənmə tələb edir: ""Vətəndaşların dövlət provayderi, AzTelekom-la ciddi problemləri var. İnternet xidmətinin göstərilməsi ilə bağlı vətəndaşlarla bağlanan məcburi müqavilələr, əsassız cərimələr, Aztelekom-un konkret şirkətlərə aid olan modemlərdən istifadəsini məcbur edən müqavilələr İKTA hüquqşünasları tərəfindən araşdırılmalıdır. Düşünürəm ki, İKTA-nın provayderlərə münasibətdə internetin sürəti üçün “qazı basın” yanaşmasından sonra, vətəndaş və biznes üçün “məcburi modem” yanaşması da qüsurludur. Bu, bazar prinsiplərinə zidd, texnoloji seçim azadlığını məhdudlaşdıran bir yanaşmadır. Nəticədə qiymətlər yenidən artacaq, vətəndaş daha çox ziyana düşəcək və alternativsiz qalacaq"". ",2025-07-24 17:23:14.535743
" ""WhatsApp"" Rusiyada qadağan edilə bilər ",https://xeberler.az/new/details/whatsapp-rusiyada-qadagan-edile-biler--35853.htm,https://xeberler.az/img/mid/33209.jpg,18-07-2025, 15:35,SOSİAL MEDIA ,"""WhatsApp"" Rusiya bazarını tərk etməyə hazırlaşmalıdır.Xeberler.az məlumat verir ki, bunu Rusiya parlamentinin informasiya texnologiyaları komitəsini sədrinin müavini Anton Qorelkin deyib.O bildirib ki, Meta şirkəti Rusiyada ekstremist təşkilat kimi tanınıb.Meta hələlik məsələyə münasibət bildirməyib.Qeyd edək ki, şirkətin ""Facebook"" və ""Instagram"" sosial media platformaları 2022-ci ildən bəri Rusiyada qadağan olunub. ",2025-07-24 17:23:15.319709
 Dövlət İnvestisiyalarının İdarəedilməsi İnformasiya Sistemi yaradılacaq ,https://xeberler.az/new/details/dovlet-investisiyalarinin-idareedilmesi-informasiya-sistemi-yaradilacaq--35852.htm,https://xeberler.az/img/mid/43471.jpg,18-07-2025, 13:26,AZNET ,"Nazirlər Kabineti “Dövlət İnvestisiya Proqramına daxil edilən investisiya layihələrinin icrasının monitorinqi və nəticələrinin qiymətləndirilməsi Qaydaları”nı təsdiq edib.Xeberler.az məlumat verir ki, bununla bağlı Baş nazir Əli Əsədov yeni qərar imzalayıb.Qərara əsasən, İqtisadiyyat Nazirliyi aidiyyəti dövlət orqanları ilə birlikdə Dövlət İnvestisiyalarının İdarəedilməsi İnformasiya Sisteminin yaradılması və tətbiqi istiqamətində tədbirlər görməlidir.Qaydalar layihələr üzrə hesabatlılığı, monitorinq prosedurlarını, nəticələrin qiymətləndirilməsini, eləcə də Dövlət İnvestisiyalarının İdarəedilməsi İnformasiya Sisteminin monitorinq istiqaməti üzrə fəaliyyətlərini müəyyən edir.Layihələrin icrasının monitorinqini investisiya layihələrinin icrasına dair hesabatın monitorinqi və investisiya layihələrinin yerində monitorinqi şəklində İqtisadiyyat Nazirliyi həyata keçirir. ",2025-07-24 17:23:15.753266
 BMU-da “Huawei” şirkətinin nümayəndələri ilə görüş keçirilib ,https://xeberler.az/new/details/bmu-da-huawei-sirketinin-numayendeleri-ile-gorus-kecirilib--35851.htm,https://xeberler.az/img/mid/43470.jpg,18-07-2025, 13:24,TƏDBİRLƏR ,"Bakı Mühəndislik Universitetində (BMU) Çinin İKT sahəsində nəhəng korporasiyası olan “Huawei” şirkətinin nümayəndələri ilə görüş keçirilib.Xeberler.az məlumat verir ki, rektor Yaqub Piriyev Çin ilə Azərbaycan arasında dostluq, tərəfdaşlıq münasibətlərini önə çəkərək hər iki ölkə rəhbərliyinin apardığı uğurlu siyasət nəticəsində əlaqələrin daha da möhkəmləndiyini, həmçinin təhsil sahəsində əməkdaşlığın genişləndiyini vurğulayıb. Texnoloji çağda universitet-sənaye əməkdaşlığının əhəmiyyətinin artdığını deyən Yaqub Piriyev BMU ilə şirkət arasında əlaqələrin yaranmasını müsbət qiymətləndirib. Son zamanlar BMU-nun Çin ali məktəbləri ilə əməkdaşlığına dair mühüm görüşlərin keçirildiyini, razılaşmaların əldə olunduğunu söyləyən rektor beynəlxalq şirkətlərlə tərəfdaşlığın genişləndirilməsinin tədris prosesi, tələbələrin müvafiq sahələr üzrə peşəkar hazırlanmasına verdiyi töhfələri qeyd edib. Habelə mühəndislik və IT sahəsi üzrə ixtisaslaşan BMU-da keyfiyyətli tədris aparıldığını, habelə universitetin tədqiqat potensialını, müasir laboratoriyaları və Texnoparkının imkanlarını diqqətə çatdırıb.“Huawei” şirkətinin Yaxın Şərq və Mərkəzi Asiya ölkələri üzrə vitse-prezidenti Angela Lin BMU ilə tanışlığın və yaranan əməkdaşlıq imkanlarının məmnunluq doğurduğunu bildirib. Şirkət haqqında məlumat verən vitse-prezident görüşün BMU - “Huawei” arasında əməkdaşlıq perspektivlərinin müzakirəsi baxımından əhəmiyyətini vurğulayıb. Angela Lin BMU rəhbərliyini şirkətin təşəbbüsü ilə gələn ay Çinə təşkil olunacaq “Rektorların nümayəndə heyətinin səfəri”ndə iştiraka dəvət edib. Bildirib ki, bu səfər zamanı təhsilin rəqəmsallaşması istiqamətində yeniliklər öyrəniləcək. Çindəki rəqəmsal transformasiya prosesləri ilə yaxından tanışlıq fürsəti yaradacaq bu səfər çərçivəsində, eyni zamanda, “Huawei” şirkətinin dünya üzrə lider olan İKT texnologiyaları barədə ətraflı məlumat əldə ediləcək.Sonra tərəflər arasında informasiya texnologiyaları və rəqəmsallaşma sahəsində əməkdaşlığın qurulması, tədris və infrastrukturun inkişafına yönəlmiş birgə layihələrin icrası məsələləri müzakirə olunub. ",2025-07-24 17:23:16.515114
 Prezident ASOSAI və ARABOSAI təşkilatlarının Birgə Toplantısının iştirakçılarına müraciət edib ,https://xeberler.az/new/details/prezident-asosai-ve-arabosai-teskilatlarinin-birge-toplantisinin-istirakcilarina-muraciet-edib--35850.htm,https://xeberler.az/img/mid/35128.jpg,18-07-2025, 13:20,TƏDBİRLƏR ,"Bu gün iqtisadi, sosial və ekoloji tarazlığa nail olmaq üçün yeni mexanizmlərin tətbiqini, yerli və qlobal maraqların uzlaşdırılmasını, təbii resurslardan səmərəli istifadəni özündə ehtiva edən dayanıqlı inkişaf bəşəri önəm kəsb edir. Həmin çağırışlara effektiv və çevik reaksiya verilməsi qarşımızda məsuliyyət müəyyənləşdirməklə, maliyyə imkanlarının səfərbər olunmasını, onların qorunub saxlanılmasını, həmin resurslardan məqsədyönlü, qənaətli və səmərəli istifadə üçün nizam-intizamın möhkəmləndirilməsini, dövlət auditi institutlarının daha təkmil olmasını zəruri edir.Xeberler.az məlumat verir ki, bu fikirlər Azərbaycan Prezidenti İlham Əliyevin ASOSAI və ARABOSAI təşkilatlarının Birgə Toplantısının iştirakçılarına müraciətində qeyd edilib.“Bu baxımdan, dayanıqlı inkişaf və rəqəmsal iqtisadiyyata keçid şəraitində Toplantının hər iki mövzusu üzrə beynəlxalq təcrübənin öyrənilməsi və tətbiqi ilə bağlı müzakirəni təqdirəlayiq hesab edirəm. Belə ki, iqtisadi və sosial inkişafda və qlobal rəqabət mühitində üstünlüklərin əldə edilməsində süni intellekt texnologiyalarının inkişafı vacib rol oynayır. Süni intellekt dövlət idarəçiliyi, iqtisadi, sosial, təhsil, səhiyyə, müdafiə, təhlükəsizlik və digər sahələrə ciddi dəyişikliklər gətirir. Süni intellekt ekosisteminin formalaşmasını və inkişafını təmin etmək üçün dövlət və özəl sektor arasında əməkdaşlığın, elmi tədqiqatların gücləndirilməsi, innovasiya mühitinin dəstəklənməsi kimi məsələlərə xüsusi diqqət yetirilməlidir. Hesab edirəm ki, süni intellektin dövlət auditində tətbiqi auditin müstəqil nəzarət institutu kimi daha da inkişaf etməsinə və audit xidmətlərinin dayanıqlı inkişafına öz töhfəsini verəcək, bu sahədə mütərəqqi dünya təcrübəsinin öyrənilməsinə və tətbiqinə geniş imkanlar yaradacaq”, - deyə Prezident İlham Əliyev vurğulayıb.Azərbaycan Prezidenti bildirib ki, Toplantının ikinci mövzusu da olduqca əhəmiyyətlidir. İqlim dəyişikliklərinin təsirlərinin azaldılması və bu təsirlərə uyğunlaşmaq üçün fəaliyyətin davamlı olması böyük maliyyə vəsaiti tələb edir. Həmin vəsaitlərdən məqsədyönlü istifadənin, eləcə də şəffaflıq və hesabatlılığın təmin edilməsində isə ali audit orqanlarının iştirakı vacibdir. Azərbaycanın bu mövzu üzrə fəaliyyətlərə dəstək verməsi ötən il ölkəmizdə keçirilmiş mötəbər tədbirin – COP29-un timsalında bir daha təsdiq edilmiş oldu. ",2025-07-24 17:23:17.162421
 “Uşaqlara kiberqayğı” layihəsinin icrasına başlanılıb ,https://xeberler.az/new/details/usaqlara-kiberqaygi-layihesinin-icrasina-baslanilib--35849.htm,https://xeberler.az/img/mid/43468.jpg,18-07-2025, 12:22,TƏHLÜKƏSİZLİK ,"KOICA Azərbaycan Məzunlar Assosiasiyasının (KOAZ) təşəbbüsü, Koreya Beynəlxalq Əməkdaşlıq Agentliyinin (KOICA) dəstəyi, Rəqəmsal İnkişaf və Nəqliyyat Nazirliyinin təşkilatçılığı ilə “Uşaqlara kiberqayğı” qrant layihəsi həyata keçirilir. Bu məqsədlə tərəflər arasında üçtərəfli müqavilə və Anlaşma Memorandumu imzalanıb.Xeberler.az məlumat verir ki, layihə sağlamlıq imkanları məhdud və valideynlərini itirmiş və ya valideyn himayəsindən məhrum olmuş uşaqların rəqəmsal mühitdə təhlükəsizliyini təmin etmək, onları kibertəhlükəsizlik və rəqəmsal bacarıqlar, internetdən istifadə zamanı fərdi məlumatların qorunması barədə maarifləndirmək məqsədi daşıyır.Bu təşəbbüs, eyni zamanda həssas kateqoriyaya aid uşaqların rəqəmsal mühitdə özlərini daha güvənli hiss etmələrinə və gələcəyə daha hazırlıqlı şəkildə addımlamalarına dəstək göstərməyi hədəfləyir.Layihə çərçivəsində ilk maarifləndirici təlim iyulun 15-də SOS Uşaq Kəndində təşkil olunub.Təlim zamanı uşaqlara rəqəmsal bacarıqlar, kibertəhlükəsizliyin əsasları və internetdən istifadə zamanı fərdi məlumatların qorunması mövzularında məlumat verilib. Onlara kompüter və internet resurslarından səmərəli istifadə qaydaları, onlayn mühitdə mövcud olan təhdidlər və onlardan qorunma üsulları, eləcə də sadə kibergigiyena prinsipləri izah olunub. Uşaqların ünvanladıqları suallar cavablandırılıb, interaktiv müzakirələr aparılıb.Sonda iştirakçılara sertifikat və müxtəlif hədiyyələr təqdim olunub.Layihə çərçivəsində daha iki uşaq müəssisəsində təlimlərin keçirilməsi nəzərdə tutulur.  ",2025-07-24 17:23:17.868882
 İKTA vətəndaşları “Wi-Fi” cihazlarını seçərkən diqqətli olmağa çağırır ,https://xeberler.az/new/details/ikta-vetendaslari-wi-fi-cihazlarini-secerken-diqqetli-olmaga-cagirir--35848.htm,https://xeberler.az/img/mid/43463.jpg,18-07-2025, 12:10,İNTERNET ,"Sabit genişzolaqlı internet xidmətlərindən istifadə edən vətəndaşları istifadə etdikləri “Wi-Fi” cihazlarını seçərkən diqqətli olmağa çağırır.Xeberler.az məlumat verir ki, bunu “İnternet telekommunikasiya xidməti sahəsində tənzimləyici çərçivənin hazırlıq səviyyəsi mövzusunda keçirilən təlimdə İnformasiya Kommunikasiya Texnologiyaları Agentliyinin əməkdaşı Rəşad Həsənov deyib.“Biz 5 Ghz modemlərin istifadəsini təşviq edirik. 2,4 Ghz modemlərdən imtina edilməsinə çalışırıq. Belə ki, 2.4 Ghz nəzəri olaraq 60 Mbit/s sürət ala bilir. Faktiki olaraq isə 50 Mbit/s-dən aşağı olur"" - deyə o əlavə edib. ",2025-07-24 17:23:18.375223
 “Bug bounty” proqramı uğurla başa çatıb ,https://xeberler.az/new/details/bug-bounty-proqrami-ugurla-basa-catib--35847.htm,https://xeberler.az/img/mid/43459.jpg,18-07-2025, 12:05,TƏHLÜKƏSİZLİK ,"Xüsusi Rabitə və İnformasiya Təhlükəsizliyi Dövlət Xidmətinin yerli kibertəhlükəsizlik startapı olan “Qarabug” platforması vasitəsilə gov.az zonasına aid informasiya sistemlərində ilk dəfə həyata keçirilən “Bug bounty” proqramı uğurla yekunlaşıb.Xeberler.az məlumat  verir ki, cari ilin aprel-iyul aylarını əhatə edən layihə çərçivəsində könüllü olaraq təhlükəsizlik üzrə zəiflikləri aşkara çıxaran mütəxəssislər sadəcə texniki bacarıqlarını deyil, həm də vətəndaş məsuliyyətini və dövlətin rəqəmsal gələcəyinə olan töhfələrini nümayiş etdirdilər. Bu, açıq və şəffaf yanaşmanın, həmçinin ictimai iştirakçılığın uğurlu nümunəsidir.Tədbirin açılış mərasimində çıxış edən Xüsusi Rabitə və İnformasiya Təhlükəsizliyi Dövlət Xidmətinin Baş İdarə rəisi, general-mayor Azər Əhədov “Bug bounty” layihəsinin həyata keçirilməsinin dövlət informasiya ehtiyatlarının təhlükəsizliyinin təmin olunmasında ictimai və peşəkar potensialın birləşdirilməsinin bariz nümunəsi olduğunu qeyd edib. Eləcə də A.Əhədov Xidmətin Təhlükəsizlik Əməliyyatlar Mərkəzinin monitorinq və reaksiya qabiliyyətinin artırılması və istedadlı gənc mütəxəssislərin müəyyən olunması baxımından layihənin əhəmiyyətli rol oynadığını vurğulayıb.Daha sonra çıxış edən “Qarabug” startapının təsisçisi Miraqşın Abutalıbov uğurla başa çatan “Bug Bounty” proqramının gələcəkdə daha genişmiqyaslı layihələrə ilham verəcəyini və kibertəhlükəsizlik üzrə yerli potensialın inkişafına töhfə verəcəyini qeyd edib. O əlavə edib ki, informasiya təhlükəsizliyi sahəsində belə uğurlu layihələrin artırılması üçün bu təcrübə öyrənilməli və paylaşılmalıdır.Ümumilikdə, qeydiyyatını təsdiq etmiş 600 nəfərdən 39 nəfərin fəal iştirak etdiyi proqram çərçivəsində təhlükəsizlik zəifliklərinin aşkarlanması və peşəkar şəkildə sənədləşdirilməsinə görə ən yüksək nəticə göstərən iştirakçılar mükafatlandırılıb. Birinci yeri qazanan Nicat Abbaslı (10 min manat), ikinci yerin qalibi Fuad Anzurov (7000 manat), üçüncü yerin sahibi Qərib Quluzadə (5000 manat) mükafatlandırılıblar. Yüksək nəticələrinə görə dördüncü, beşinci və altıncı yerləri tutan iştirakçılara isə fəxri fərmanlarla yanaşı, qiymətli hədiyyələr təqdim olunub.Mükafatçılar arasında kibertəhlükəsizlik sahəsində oxuyan tələbələrlə yanaşı, gənc mütəxəssislər də yer alıb ki, bu da proqramın əsas məqsədlərindən olan yeni nəsil etik hakerlərin stimullaşdırılması baxımından xüsusi əhəmiyyət daşıyır. ",2025-07-24 17:23:19.045302
 ChatGPT-də onlayn ödəniş sistemi yaradılır ,https://xeberler.az/new/details/chatgpt-de-onlayn-odenis-sistemi-yaradilir--35846.htm,https://xeberler.az/img/mid/43458.jpg,18-07-2025, 09:09,SÜNİ İNTELLEKT VƏ DATA ,"OpenAI şirkəti ChatGPT platformasında onlayn məhsulların alınması üçün ödəniş sistemi yaratmaq üzərində iş aparır.Xeberler.az bildirir ki, bu sistem vasitəsilə istifadəçilər chatbot içərisindən birbaşa alış-veriş edə biləcək, satıcılar isə satışlardan müəyyən faizdə komissiya ödəyəcəklər.Hazırda ChatGPT istifadəçiləri məhsul təkliflərini görür və onları digər onlayn mağazaların saytlarına yönləndirir. Yeni ödəniş sistemi ilə isə istifadəçilər saytı tərk etmədən, elə chatbot üzərindən istədikləri məhsulu seçib almaq imkanı əldə edəcəklər. Bu, alış-veriş prosesini daha rahat, sürətli və əlçatan edəcək.OpenAI və e-ticarət sahəsinin öncül platformalarından biri olan Shopify artıq bu ödəniş sisteminin ilkin variantlarını bəzi brendlərə təqdim edib və maliyyə şərtləri ilə bağlı danışıqlar aparır. İki şirkət bu ilin əvvəlində əməkdaşlığa başlayıblar. Bu əməkdaşlıq çərçivəsində ChatGPT-də məhsul və istifadəçi rəylərinin daha yaxşı göstərilməsi təmin olunmuşdu.OpenAI bu ilin əvvəlində açıqlayıb ki, 2025-ci ilin iyun ayına kimi illik gəlir sürəti 10 milyard dollar səviyyəsinə çatıb. Bu rəqəm 2024-cü ilin sonundakı 5,5 milyard dollardan xeyli yüksəkdir. Lakin şirkət 2024-cü ildə təxminən 5 milyard dollar zərər də çəkib.Bu yeni ödəniş sistemi OpenAI üçün əlavə gəlir mənbəyi yaradacaq və ChatGPT-ni təkcə sual-cavab və mətn əsaslı xidmət deyil, həm də tam funksional onlayn alış-veriş platformasına çevirəcək. İstifadəçilər yaxın vaxtlarda ChatGPT vasitəsilə rahat şəkildə məhsul alıb-sata biləcəklər, satıcılar isə bu yeni kanal vasitəsilə daha çox müştəriyə çatmaq imkanı əldə edəcəklər.  ",2025-07-24 17:23:19.818012
 Google Gemini 2.5 Pro süni intellekt modelini istifadəyə verib ,https://xeberler.az/new/details/google-gemini-2.5-pro-suni-intellekt-modelini-istifadeye-verib--35845.htm,https://xeberler.az/img/mid/43457.jpg,18-07-2025, 07:57,SÜNİ İNTELLEKT VƏ DATA ,"Google ABŞ-dəki bütün istifadəçilər üçün süni intellektlə idarə olunan biznes zəngləri funksiyasını təqdim etdiyini açıqlayıb. Həmçinin, şirkət Google Axtarışının süni intellekt rejimində Gemini 2.5 Pro modelini aktivləşdirir və dərin tədqiqat imkanları əlavə edir.Xeberler.az məlumat verir ki, yeni biznes zəngləri funksiyası istifadəçilər adından yerli müəssisələrə zəng edərək onların xidmətləri, qiymətləri və mövcudluğu haqqında məlumat toplayır. Məqsəd istifadəçilərin özü zəng etmədən lazımi məlumatlara asanlıqla çatmasını təmin etməkdir.Xidmətdən istifadə etmək üçün “pet groomers near me” kimi axtarış etmək kifayətdir. Nəticələrdə “Have AI check pricing"" seçimi görünür. Burada istifadəçidən heyvan növü, tələb olunan xidmət və vaxt barədə suallar soruşulur və müxtəlif müəssisələrin təklifləri təqdim olunur.Google-un nümayəndəsi TechCrunch-a verdiyi açıqlamada, zənglərin başlanğıcında sistemin avtomatlaşdırılmış və Google üçün istifadəçi adından danışdığı bildirildiyini vurğulayıb. Qeyd edək ki, Google oxşar funksiyanı bir neçə il əvvəl təqdim etmiş, lakin istifadəçilərin insanla danışdıqlarını zənn etməsi ilə bağlı tənqidlərə məruz qalmışdı. O vaxtdan etibarən zənglərdə süni intellektin robot olduğu açıq şəkildə deyilir.Biznes zəngləri funksiyası ABŞ-də bütün istifadəçilər üçün mərhələli şəkildə aktivləşdirilir. Google AI Pro və AI Ultra abunəçiləri üçün zəng limitləri artırılır.  ",2025-07-24 17:23:21.167695
 İİTKM-də qeyri-səlis modelləşdirmə və süni intellekt müzakirə olunub ,https://xeberler.az/new/details/iitkm-de-qeyri-selis-modellesdirme-ve-suni-intellekt-muzakire-olunub--35844.htm,https://xeberler.az/img/mid/43455.jpg,17-07-2025, 17:15,SÜNİ İNTELLEKT VƏ DATA ,"İqtisadi İslahatların Təhlili və Kommunikasiya Mərkəzinin (İİTKM) icraçı direktoru, i.e.d., professor Vüsal Qasımlı ETN İdarəetmə Sistemləri İnstitutunun ""İqtisadiyyatın qeyri-səlis modelləri"" laboratoriyasının müdiri, AMEA-nın müxbir üzvü, i.e.d., professor, İspaniya Kral Akademiyasının akademiki Qorxmaz İmanovu və İdarəetmə Sistemləri İnstitutunun ""Sosiаl-iqtisаdi proseslərin modelləşdirilməsi"" laboratoriyasının müdiri, i.e.d., professor Yadulla Həsənlini qəbul edib.Xeberler.az məlumat verir ki, Professor Vüsal Qasımlı “Azərbaycan Respublikasının 2022–2026-cı illərdə sosial-iqtisadi inkişaf Strategiyası” çərçivəsində müəyyənləşdirilmiş əsas hədəflər, eləcə də İqtisadi İslahatların Təhlili və Kommunikasiya Mərkəzi tərəfindən dövlət proqramlarının icrasının monitorinqi və qiymətləndirilməsi üçün tətbiq olunan rəqəmsal alətlər və həllər barədə qonaqları məlumatlandırıb. Görüş zamanı əsas diqqət sosial-iqtisadi inkişaf proqramlarında süni intellektin və qeyri-səlis məntiq nəzəriyyəsinin tətbiqi perspektivlərinə yönəlib.Professor Qorxmaz İmanov qeyd edib ki, qeyri-səlis məntiqin tətbiqi, xüsusilə qeyri-müəyyənlik şəraitində daha dəqiq və çevik qərarların qəbuluna imkan verir və bu yanaşma sosial-iqtisadi strategiyaların effektivliyini əhəmiyyətli dərəcədə artıra bilər. O, həmçinin süni intellekt alətlərindən istifadə etməklə makroiqtisadi göstəricilərin proqnozlaşdırılması, risklərin qiymətləndirilməsi və siyasət seçimlərinin səmərəliliyinin təhlili sahəsində birgə fəaliyyətlərin faydalı olacağını vurğulayıb.Qonaqlar İİTKM-in sosial-iqtisadi inkişaf sahəsində həyata keçirdiyi təşəbbüsləri yüksək qiymətləndirərək bu istiqamətdə gələcək əməkdaşlığın genişləndirilməsində maraqlı olduqlarını bildiriblər. Professor Vüsal Qasımlı görüş zamanı səsləndirilən təşəbbüsləri məmnunluqla qarşılayaraq, bu ideyaların elmi yanaşmalarla zənginləşdirilmiş konkret layihələrə çevriləcəyinə və əməkdaşlığın qarşılıqlı faydalı nəticələrlə davam etdiriləcəyinə inamını bildirib. ",2025-07-24 17:23:21.633448
 “E-Şikayət”ə I yarımildə 3 minə yaxın müraciət daxil olub ,https://xeberler.az/new/details/e-sikayete-i-yarimilde-3-mine-yaxin-muraciet-daxil-olub--35843.htm,https://xeberler.az/img/mid/43454.jpg,17-07-2025, 17:11,E - HÖKUMƏT ,"Azərbaycanın telekommunikasiya və poçt sahələrində tənzimləyici qurumu İnformasiya Kommunikasiya Texnologiyaları Agentliyi (İKTA) tərəfindən 2023-cü ilin noyabr ayında yaradılan “E-Şikayət” sistemi üzərindən edilən vətəndaş müraciətlərinin sayı və dinamikası artmaqdadır.Xeberler.az bildirir ki, 2025-ci ilin yanvar ayından iyul ayının 1-nə qədər olan məlumata görə, “E-Şikayət” platformasına 2 883 müraciət daxil olub. Bu da gün ərzində orta hesabla 15 müraciət deməkdir. Həmin müraciətlərdən 2423-ü (84,02%) telekommunikasiya, 460-ı (15,98%) isə poçt rabitəsi sahəsi ilə bağlı olub. I yarımildə “E-Şikayət” sisteminə daxil olan şikayətlərin 95,46%-i cavablandırılıb.Telekommunikasiya sahəsində (ümumilikdə 4 sahə – “İnternet telekommunikasiya xidmətləri (GPON, ADSL və s.)”, “Mobil internet”, “Mobil rabitə” və “Telefon rabitəsi”), 93 operator və provayderin şəxsi kabinetinə şikayətlər daxil olub. Şikayətlərin 61,16%-i sabit internet xidmətlərini əhatə edir. Mobil rabitə barəsində olan şikayətlər 18,16%, telefon rabitəsi barədə olan şikayətlər 17,50% və mobil internet barəsində olan şikayətlər isə 3,18% təşkil edir.Şikayətlər xarakterinə görə müxtəlif mövzular üzrə qruplaşdırılıb. “İnternet telekommunikasiya xidmətləri (GPON, ADSL və s.)” üzrə ən geniş yayılmış “Xidmətin işləməməsi ilə bağlı” şikayətlərdir. Bu xarakteristikaya malik şikayətlər ümumi şikayətlərin 19,44%-ni əhatə edir. İkinci yerdə 11,64%-lə “Xidmətin keyfiyyəti ilə bağlı” şikayətlərdir. “Əməkdaşlardan və ya xidmətdən narazılıq” alt kateqoriyası üzrə şikayətlərin həcmi 10,32%-ə bərabər olmaqla ilk üçlüyü tamamlayır. Bu 3 xarakteristika üzrə daxil olan şikayətlər internet telekommunikasiya xidmətləri üzrə ümumi şikayətlərin 41,39%-ni təşkil edir.Platforma üzərindən daxil olan şikayətlərin çoxluğuna görə “Mobil rabitə” kateqoriyası ikinci yerdə qərarlaşıb. Belə ki, vətəndaş şikayətləri daha çox “Operator və ya provayderin ümumi fəaliyyətindən narazılıq” (9,33%), “Operator dəyişdirmə (nömrədaşıma)” (2,19%), və “Tariflərlə bağlı şikayət” (1,73%) alt kateqoriyalarını əhatə edir.“Telefon rabitəsi” sahəsi üzrə “Xidmətin işləməməsi ilə bağlı” (9,37%), “İnfrastrukturla əlaqədar” (1,57%) və “Tariflərlə bağlı” (1,49%) alt kateqoriyaları bu kateqoriya şikayətlərinin ilk üçlüyünü təşkil edir.“Mobil internet” sahəsi üzrə şikayətlərdə “Operator və ya provayderin ümumi fəaliyyətindən narazılıq” (0,78%), “Tariflərlə bağlı” (0,78%) və “Xidmətin işləməməsi ilə bağlı” (0,41%) alt kateqoriyaları ilk 3 yeri tutur.Şikayətlərin coğrafiyasına gəldikdə, 56,02% müraciət Bakı şəhərindən edilib. Eyni zamanda Abşeron – Xırdalan üzrə şikayətlərin payı 5,86%, Sumqayıt şəhəri üzrə 3,71%, Lənkəran rayonu üzrə 2,91%, Gəncə şəhəri üzrə isə 2,71% təşkil edib.Belə ki, Agentliyə daxil olan şikayətlərin ümumilikdə 71,21%-i bu 5 ərazi vahidinin payına düşüb. Digər şəhər və rayonlar üzrə müraciətlər isə ümumi şikayətlərin 28,79%-ni təşkil edir.2024-cü ilin aprel ayından etibarən “E-Şikayət” sistemi vasitəsilə poçt (karqo) rabitəsi operatorları ilə bağlı müraciətlərin qəbuluna da başlanıb. Son 6 ayda bu istiqamətdə 460 müraciət daxil olub. Həmin müraciətlərin 86,96%-i sürətli poçt rabitəsi xidmətləri üzrə, 13,04%-i isə universal poçt rabitəsi xidmətləri üzrə olub. Müraciətlərin təhlili onu göstərir ki, “E-Şikayət” sisteminə daha çox kişilər müraciət edir.Belə ki, ümumi şikayətlərin 77,35%-i kişilər, 22,65%-i isə qadınlar tərəfindən edilib. “E-Şikayət” üzərindən daxil olan şikayətçilərin gender bölgüsü haqqında da məlumat əhatə olunur. Belə ki, ümumi şikayətlərin 77,35%-i kişilər, 22,65%-i isə qadınlar tərəfindən edilib. Həmçinin telekommunikasiya sahəsində edilən şikayətlərin 82,71%-i kişilərə, 17,29%-i qadınlara məxsusdur. Poçt rabitəsi sahəsindəki şikayətlərə diqqət etsək görərik ki, burada qadınlar daha çox müraciət edir. Belə ki, qeyd edilən sahədə müraciət edənlərin 49,13%-i kişi olduğu halda 50,87% şikayətçi qadındır.Ötən ilin noyabrında “E-Şikayət” sisteminin mobil tətbiqi istifadəyə verilib və 2025-ci ilin yanvar ayından iyul ayının 1-nə qədər olan məlumata görə, abunəçilərin ümumi şikayətlərinin 388-i, yaxud 13,46%-i bu üsulla müraciət edib. Mobil tətbiq üzərindən daxil olan müraciətlərin 90,98%-i telekommunikasiya, 9,02%-i isə poçt rabitəsi ilə bağlı olub. Mobil tətbiq vasitəsilə şikayət edənlərin 89,43%-i kişi, 10,57%-i isə qadınlardır.Qeyd edək ki, internet telekommunikasiya xidməti göstərən operator və provayderlərin də təklifləri nəzərə alınmaqla təkmilləşdirilən “E-Şikayət” platformasında hər bir operator və provayderin şəxsi kabineti mövcuddur. İstehlakçılardan daxil olan şikayətlər birbaşa operator və provayderlərin şəxsi kabinetlərində əks olunur. Agentlik isə xidmət üzərindən prosesləri izləmək, təhlil etmək və müvafiq tədbirlər görmək imkanı əldə edir.2023-cü ilin oktyabr ayında operator və provayderlər, 2024-cü ilin mart ayında isə poçt (karqo) rabitəsi operatorları tərəfindən xidmətdən istifadənin effektivliyinin artırılması üçün “E-Şikayət” elektron xidməti üzrə təlimlər keçirilib. Eyni zamanda “E-Şikayət” sistemi üzrə operator, provayderlər və poçt rabitəsi operatorları üçün təlimatlar hazırlanıb. İstehlakçılardan operator və provayderlərə ünvanlanmış şikayətlərin son statusunu izləmək üçün agentlik tərəfindən onlayn rejimdə mütəmadi yenilənən şikayətlərin izləmə sistemi qurulub. ",2025-07-24 17:23:22.259717
 “Sənaye 4.0 Hazırlıq Proqramı”na müraciət üçün portal istifadəyə verilib ,https://xeberler.az/new/details/senaye-4.0-hazirliq-proqramina-muraciet-ucun-portal-istifadeye-verilib--35842.htm,https://xeberler.az/img/mid/43453.jpg,17-07-2025, 17:08,PROQRAMLAR ,"Azərbaycanda yerli bizneslərin texnoloji transformasiyasını sürətləndirmək imkanlarını gücləndirmək məqsədilə “Sənaye 4.0 Hazırlıq Proqramı”na qeydiyyat üçün nəzərdə tutulan “industry4.az” portalı istifadəyə verilib.Xeberler.az İqtisadiyyat Nazirliyi yanında IV Sənaye İnqilabının Təhlili və Koordinasiyası Mərkəzinə (4SİM) istinadən məlumat verir ki, “Sənaye 4.0 Hazırlıq Proqramı” texnologiyaların tətbiqi və mənimsənilməsi vasitəsilə müəssisələrin səmərəliliyini artırmaq, onların uzunmüddətli davamlı inkişafına dəstək məqsədi daşıyır, ölkədə rəqəmsal iqtisadiyyatın inkişafına töhfə vermək üçün strateji əhəmiyyət kəsb edir.Proqram çərçivəsində aşağıdakı fəaliyyətlər nəzərdə tutulur:Şirkətlərin mövcud texnoloji bacarıqlarının və potensialının qiymətləndirilməsi;Texnoloji transformasiyaya dair yol xəritələrinin hazırlanması;Yol xəritəsinin icrasında zəruri maliyyə dəstəyinin ayrılması;Texnoloji bilik və bacarıqların gücləndirilməsi;İcra dəstəyinin göstərilməsi.Müəssisələr ilkin məlumatları təqdim edərək “industry4.az” platformasında qeydiyyatdan keçə bilərlər. İlkin seçim mərhələsini uğurla keçən müəssisələr proqram çərçivəsində ətraflı dəstək almaq imkanı əldə edəcəklər. Hər bir müəssisə üçün proqramın müddəti 3-4 ay təşkil edəcək. ",2025-07-24 17:23:22.940642
 “Huawei” BDU-da rəqəmsal təhsil və idarəetmə sistemləri ilə bağlı təqdimat edib ,https://xeberler.az/new/details/huawei-bdu-da-reqemsal-tehsil-ve-idareetme-sistemleri-ile-bagli-teqdimat-edib--35841.htm,https://xeberler.az/img/mid/43452.jpg,17-07-2025, 17:06,TƏDBİRLƏR ,"Bakı Dövlət Universiteti (BDU) ilə “Huawei” şirkəti arasındakı əməkdaşlıq çərçivəsində universitetdə “Smart Campus” və “Smart Classroom” rəqəmsal həlləri üzrə təqdimat və müzakirə sessiyası keçirilib.Xeberler.az məlumat verir ki, tədbir “Huawei” İKT Akademiyasının təşəbbüsü çərçivəsində əməkdaşlıq imkanlarının araşdırılması məqsədi daşıyıb.Təqdimatda BDU-nun İnformasiya Təminatı Mərkəzi, Tədrisin Təşkili və İdarəolunması Mərkəzi və Tələbə Elmi-Texniki Yaradıcılıq Mərkəzinin əməkdaşları iştirak ediblər.“Huawei” şirkətinin texniki komandası tərəfindən universitet mühitinə inteqrasiya edilə biləcək rəqəmsal təhsil və idarəetmə sistemləri barədə geniş informasiya təqdim olunub.Görüş çərçivəsində universitetin rəqəmsal transformasiya strategiyasına uyğun olaraq, “Huawei” ilə birgə həyata keçirilə biləcək təlim və inkişaf proqramları, texnologiyaların tətbiqi və texniki əməkdaşlıq sahəsində mümkün tərəfdaşlıq istiqamətləri müzakirə olunub. ",2025-07-24 17:23:24.178718
 Vergi ödəyicilərinə 226 mindən çox “ASAN İmza” sertifikatı verilib ,https://xeberler.az/new/details/vergi-odeyicilerine-226-minden-cox-asan-imza-sertifikati-verilib--35840.htm,https://xeberler.az/img/mid/43448.jpg,17-07-2025, 17:01,PROQRAMLAR ,"Cari ilin yanvar-iyun ayları ərzində vergi ödəyicilərinə xidmət mərkəzlərində ümumilikdə 289 min 310 şəxs qəbul edilib və onlara 456 min 881 sayda xidmət göstərilib ki, bunun da 158,8 mindən çoxu şifahi xidmətlər (müraciət etmiş şəxslərin vergi qanunvericiliyi və inzibatçılığı ilə əlaqədar suallarının cavablandırılması), 105 mindən çoxu elektron xidmətlər (bəyannamələrin və hesabatların, müxtəlif ərizələrin tərtibatına və elektron formada göndərilməsinə köməklik göstərilməsi) olub.Xeberler.az məlumat verir ki, aşağıda qeyd olunan 9 xidmət dövr ərzində göstərilmiş ümumi (şifahi və hazır sənədlərin verilməsi ilə bağlı xidmətlər istisna olmaqla) xidmətlərin 89,3 faizini təşkil edib:∙ Bəyannamələrin (hesabatların), habelə cari vergi ödəmələrinin hesablanması barədə arayışın vergi orqanlarına təqdim edilməsi;∙ Vergi ödəyicisinin fəaliyyətinin dayandırılması (bərpası);∙ Sadələşdirilmiş vergi üzrə sabit məbləğin, məcburi dövlət sosial sığorta və icbari tibbi sığorta haqqının ödənilməsi haqqında qəbzin verilməsi;∙ “ASAN İmza” sertifikatlarının verilməsi;∙ Vergi ödəyicisinə arayışların verilməsi;∙ Vergi ödəyicisinin uçot məlumatlarının dəyişdirilməsi;∙ Fiziki şəxsin uçota alınması və yenidən uçota alınması;∙ Fiziki şəxsin uçotdan çıxarılması;∙ Vergi ödəyicisinin təsərrüfat subyektinin (obyektinin) uçota alınması (uçotdan çıxarılması).Yanvar-iyun aylarında vergi ödəyicilərindən daxil olmuş 17 mindən çox yazılı müraciət cavablandırılıb, onlara 14 milyona yaxın məlumatlandırma xarakterli müxtəlif növ bildiriş (məktub) göndərilib. Həmin dövr ərzində 2104 vergi ödəyicisinin iştirakı ilə 205 görüş keçirilib, 2541 vergi ödəyicisinə ünvanlı xidmət göstərilib. Vergi ödəyicilərinin preventiv məlumatlandırılması məqsədilə onların mobil nömrələrinə 1 milyon 583 mindən çox SMS göndərilib.Yanvar-iyun ayları ərzində ümumilikdə 149 min 939 müraciət üzrə 226 min 72 “ASAN İmza” sertifikatı verilib.  ",2025-07-24 17:23:25.093764
 “Qərbi Azərbaycanda texnoloji irsin bərpası və yaşadılması” seminarı keçirilib ,https://xeberler.az/new/details/qerbi-azerbaycanda-texnoloji-irsin-berpasi-ve-yasadilmasi-seminari-kecirilib--35839.htm,https://xeberler.az/img/mid/43447.jpg,17-07-2025, 14:19,TƏDBİRLƏR ,"Azərbaycan Texniki Universitetinin (AzTU) Qərbi Azərbaycan Texnoloji İrsi Mərkəzinin təşkilatçılığı ilə “Qərbi Azərbaycanda texnoloji irsin bərpası və yaşadılması” mövzusunda seminar keçirilib.Xeberler.az məlumat verir ki, seminarın keçirilməsində məqsəd Qərbi Azərbaycanda formalaşan texnoloji irsin müasir dövr üçün aktuallığının elmi aspektdən qiymətləndirilməsi və müzakirəsi olub.Əvvəlcə AzTU-nun foyesində Qərbi Azərbaycan irsinə həsr olunmuş sərgiyə baxış keçirilib.Seminarda çıxış edən AzTU-nun rektoru Vilayət Vəliyev Qərbi Azərbaycan irsinin qorunması ilə bağlı məsələnin Prezident İlham Əliyevin diqqət mərkəzində olduğunu bildirib. O qeyd edib ki, AzTU-nun missiyası bu irsin texnoloji imkanlarını araşdırmaq, qeyd olunan istiqamətdə aparılan elmi-tədqiqatları gələcək nəsillərə ötürməkdir. Rektor bu irsin yaşadılmasında yaradıcı düşüncəli gənclərə imkanlar yaradılmasını da xüsusi vurğulayıb.Daha sonra Qərbi Azərbaycan İcmasının İdarə Heyətinin sədri, Milli Məclisin deputatı Əziz Ələkbərli çıxış edərək tarixə nəzər salıb. Deputat Qərbi Azərbaycan həqiqətlərinin öyrənilməsi, dünya ictimaiyyətinə çatdırılması, erməni yalan və saxtakarlıqlarının sona qədər ifşası, son 200 il ərzində Qərbi Azərbaycan torpaqlarından deportasiya olunmuş azərbaycanlıların, onların varislərinin hüquqlarının beynəlxalq müstəviyə çıxarılması, bərpası, bütün bu cinayətlərə görə Ermənistan dövlətinin və erməni millətçilərinin beynəlxalq məhkəmələrdə cəzalandırılması üçün mümkün imkanlardan istifadə edilməsi, eyni zamanda, bu mübarizənin mədəniyyət, elm, təhsil, texnologiya sahəsində paralel aparılmasının vacibliyini qeyd edib. O, bu cür silsilə tədbirləri önəmli hesab edərək yaradılan şəraitə və dəstəyə görə rektor Vilayət Vəliyevə təşəkkürünü bildirib.Daha sonra “Vətəndaşların Sosial Rifahı Naminə” İctimai Birliyinin sədri İradə Rizazadənin moderatorluğu ilə seminarın panel müzakirəsi keçirilib. Qərbi Azərbaycan üzrə araşdırmaçı Cəlal Allahverdiyev, Əməkdar mədəniyyət işçisi, milli kulinariya üzrə araşdırmaçı Tahir Əmiraslanov, Azərbaycan Rəssamlar İttifaqının üzvləri İsgəndər Sərdarlı, Toğrul Sərdarlı, rəssam Əli İsmayıl Əliyev Qərbi Azərbaycan texnoloji irsi ilə bağlı geniş təqdimatla çıxış ediblər. Çıxışlar zamanı Qərbi Azərbaycan texnoloji irsinin yaşadılması, bu istiqamətdə müxtəlif tədqiqatların aparılması ilə bağlı təkliflər səsləndirilib.Xatırladaq ki, Prezident İlham Əliyevin Qərbi Azərbaycana Qayıdış Konsepsiyasının hazırlanması istiqamətində verdiyi tapşırıqlara uyğun olaraq ötən il AzTU-da Qərbi Azərbaycan Texnoloji İrsi Mərkəzi yaradılıb.  ",2025-07-24 17:23:26.165246
 Brüssel “X” ilə bağlı araşdırmanı uzadır ,https://xeberler.az/new/details/brussel-x-ile-bagli-arasdirmani-uzadir--35838.htm,https://xeberler.az/img/mid/43225.jpg,17-07-2025, 14:16,SOSİAL MEDIA ,"Avropa İttifaqı ABŞ-la aparılan ticarət danışıqları fonunda İlon Maskın sahibi olduğu “X” sosial şəbəkəsinə qarşı araşdırmanı dayandırıb.Xeberler.az bildirir ki, “Financial Times” qəzeti bu barədə mənbələrinə istinadla məlumat yayıb.Brüssel araşdırmanın nəticələrini yayda açıqlamalı idi, lakin bu müddət çox güman ki, uzanacaq. Nəşrin həmsöhbətlərindən birinin sözlərinə görə, qərar Vaşinqton və Brüssel arasında aparılan ticarət danışıqlarının gedişindən asılıdır, çünki heç kim ABŞ Prezidenti Donald Trampı qıcıqlandırmaq və transatlantik ticarət münaqişələrini dərinləşdirmək istəmir.Qeyd edək ki, Brüssel “X” sosial şəbəkəsinə qarşı araşdırmanı 2023-cü ilin dekabrında başlayıb. Avropa Komissiyası şirkəti rəqəmsal xidmətlər haqqında qanunu pozmaqda şübhəli bilir. Qanuna əsasən, internet platformaları Avropa İttifaqında qadağan olunmuş məzmunu məhkəmə qərarı olmadan silməlidir. ",2025-07-24 17:23:27.108585
 İnsan və süni intellekt məhsulları arasında fərq qoyan sistem işə salınıb ,https://xeberler.az/new/details/insan-ve-suni-intellekt-mehsullari-arasinda-ferq-qoyan-sistem-ise-salinib--35837.htm,https://xeberler.az/img/mid/43441.jpg,17-07-2025, 14:13,SÜNİ İNTELLEKT VƏ DATA ,"Dubayda insan və süni intellekt məhsulları arasında fərq qoymağa imkan verən qlobal təsnifat sistemi işə salınıb. Xeberler.az rəsmi WAM agentliyinə istinadla xəbər verir ki, bu barədə Dubay Əmirliyinin vəliəhdi Şeyx Həmdan bin Məhəmməd məlumat verib.Vəliəhd deyib: “İnsan yaradıcılığı ilə süni intellekt arasında fərqin qoyulması bugünkü sürətli texnoloji tərəqqi fonunda əsl problemə çevrilib. Bu, ağıllı maşınların artan rolunu dərk etmək üçün yeni yanaşma tələb edir. Buna görə də biz dünyada ilk “İnsan-maşın əməkdaşlığı” sistemini işə saldıq ki, sənədlərin təsnifatını, transparantlığı təmin etmək, habelə insan əməyinin məhsulu olan nəşrlər və məzmunu seçmək mümkün olsun.Biz bütün dünyada tədqiqatçılar, yazıçılar, naşirlər, dizaynerlər və məzmun yaradıcılarını bu yeni qlobal təsnifat sistemini qəbul etməyə və ondan məsuliyyətlə, insanlara fayda gətirəcək şəkildə istifadə etməyə dəvət edirik”.Şeyx Həmdan Dubay hökumətinin bütün qurumlarına tədqiqat və biliyə əsaslanan səylərdə sistemi tətbiq etməyə başlamağı əmr edib. Onun sözlərinə görə, Dubay Gələcək Fondu tərəfindən hazırlanmış “İnsan-maşın əməkdaşlığı” (HMC) təsnifat sistemi tədqiqat və məzmun istehsalında şəffaflığı artırmaq üçün nəzərdə tutulub. O, oxuculara, tədqiqatçılara və qərar qəbul edənlərə tədqiqat, dizayn və nəşriyyat kimi sahələrdə verilmiş məhsulun nə qədərinin ağıllı maşınlar tərəfindən formalaşdığını anlamağa imkan verən vizual təqdimat təklif edir. Belə sahələr getdikcə daha çox maşın və avtomatlaşdırma texnologiyalarından asılı olur.Təsnifat “ağıllı maşınları” müxtəlif rəqəmsal texnologiyalar, o cümlədən alqoritmlər, avtomatlaşdırma vasitələri, generativ süni intellekt modelləri, robot texnikası və ya tədqiqat, məzmun yaradılması proseslərində rol oynayan hər hansı texnoloji sistemi əhatə edən geniş kateqoriya kimi müəyyən edir.HMC sistemi insanlar və “ağıllı maşınlar” arasında əməkdaşlığın dərəcəsini göstərən beş əsas nişanı təqdim edir. Birincisi, məzmun heç bir maşının iştirakı olmadan tamamilə insan tərəfindən hazırlanır. İkincisi, insan tərəfindən hazırlanmış məzmun təkmilləşdirilmiş və ya dəqiqlik, düzəliş və ya təkmilləşdirmə üçün maşın tərəfindən yoxlanılır. Üçüncüsü, insanlar və maşınlar məzmun yaratmaq üçün birlikdə işləyir. Dördüncüsü, maşın keyfiyyət və dəqiqliyi yoxlayan insanlarla məzmunun istehsalında liderlik edir. Nəhayət, məzmun tamamilə insan girişi olmadan maşın tərəfindən yaradılır.Bundan başqa, sistem həmçinin prosesdə insan-maşın əməkdaşlığının harada baş verdiyini göstərən doqquz funksional amildən ibarətdir. Bunlar ideya, ədəbiyyat, məlumatların toplanması, onların təhlili, informasiya şərhi, yazı, tərcümə, vizual və dizaynı əhatə edir.Yeni sistem sektorlar, sənayelər və məzmun formatları, o cümlədən şəkil və video çıxışları arasında uyğunlaşmaq üçün nəzərdə tutulub. ",2025-07-24 17:23:28.331973
 İİTKM “İnternational Business Magazine Awards 2025”in qalibi olub ,https://xeberler.az/new/details/iitkm-international-business-magazine-awards-2025in-qalibi-olub--35836.htm,https://xeberler.az/img/mid/43440.jpg,17-07-2025, 11:35,TƏDBİRLƏR ,"İqtisadi İslahatların Təhlili və Kommunikasiya Mərkəzi (İİTKM) Birləşmiş Ərəb Əmirliklərində fəaliyyət göstərən “International Business Magazine” adlı beynəlxalq media qurumunun təşkil etdiyi “International Business Magazine Awards 2025” müsabiqəsinin “Texnologiya” nominasiyasında iki fərqli kateqoriya üzrə yüksək mükafatlarla təltif olunub.Xeberler.az bildirir ki, mərkəzə təqdim edilən mükafatlar aşağıdakılardır:- Best Data-Driven Program Governance Initiative, Azerbaijan 2025 – Ən yaxşı məlumatlara əsaslanan proqram idarəetməsi təşəbbüsü- Best Data-Driven Project Governance, Azerbaijan 2025 – Ən yaxşı məlumatlara əsaslanan layihə idarəetməsi“International Business Magazine Awards” qlobal miqyasda müstəsna nailiyyətlər göstərən şirkət və liderləri tanıtmaq məqsədilə təqdim olunan nüfuzlu mükafatdır.Mükafat bankçılıq, maliyyə, sığorta, texnologiya sahələri üzrə fərqlənən innovativ və uğurlu təşkilatlara verilir.Təşkilat komitəsi İqtisadi İslahatların Təhlili və Kommunikasiya Mərkəzinin fəaliyyətini iki istiqamət - proqram idarəetməsi və layihə idarəetməsi üzrə dəyərləndirib. Əsas meyarlar isə aşağıdakı kimi qeyd olunub:monitorinq və qiymətləndirmədə müasir rəqəmsal platformanın yaradılması;layihələrin vahid platformadan idarə edilməsi;data analitikası;coğrafi informasiya texnologiyaları;videomüşahidə sistemləri;süni intellekt imkanlarından istifadə.Müsabiqədə İİTKM-lə müxtəlif regionları, ölkələri və beynəlxalq qurumları təmsil edən nüfuzlu təşkilatlar qeyd olunan meyarlar üzrə yarışıblar. Bu amil Mərkəzin qlobal texnologiya və idarəetmə arenasında öncül mövqe tutduğunun təsdiqidir.İqtisadi İslahatların Təhlili və Kommunikasiya Mərkəzi Azərbaycanın qabaqcıl beyin mərkəzi kimi iqtisadi islahatların həyata keçirilməsində rəqəmsal idarəetmə, proqram əsaslı planlaşdırma və nəticəyə əsaslanan büdcə idarəçiliyi strategiyalarını formalaşdıraraq Prezident İlham Əliyevin tapşırıqlarını uğurla icra edir. Bu fəaliyyətin nəticələri isə qlobal arenada yüksək qiymətləndirilir. ",2025-07-24 17:23:29.037770
 Bakıda ASOSAI və ARABOSAI yüksək səviyyəli toplantıları keçirilir ,https://xeberler.az/new/details/bakida-asosai-ve-arabosai-yuksek-seviyyeli-toplantilari-kecirilir--35835.htm,https://xeberler.az/img/mid/43439.jpg,17-07-2025, 09:48,TƏDBİRLƏR ,"Bakıda Ali Audit Qurumlarının Asiya Təşkilatının (ASOSAI) İdarəetmə Şurasının 62-ci iclası keçirilir.Xeberler.az məlumat verir ki, toplantıda təşkilatın maliyyə hesabatları, strateji planları, ekoloji audit və davamlı inkişaf hədəfləri üzrə işçi qrupların fəaliyyəti, həmçinin INTOSAI ilə əməkdaşlıq məsələləri müzakirə olunacaq. Eyni zamanda, 2025–2031-ci illər üzrə INTOSAI İdarə Heyətinə ASOSAI nümayəndələrinin seçilməsi və 2026–2028-ci illər dövrü üçün INTOSAI xarici auditorunun təyinatı gündəmdə olacaq.Ümumilikdə iyulun 17-19-da Bakı şəhərində Ali Audit Qurumlarının Asiya Təşkilatı (ASOSAI) və Ərəb Dövlətlərinin Ali Audit Qurumları Təşkilatı (ARABOSAI) çərçivəsində mühüm tədbirlər keçiriləcək. Tədbirlər Azərbaycan Hesablama Palatasının ev sahibliyi ilə baş tutacaq.İyulun 18-də isə ASOSAI və ARABOSAI təşkilatlarının birgə iclası keçiriləcək. Tədbirdə Braziliya, Hindistan, Səudiyyə Ərəbistanı və Azərbaycanın ali audit qurumları tərəfindən açılış nitqləri səsləndiriləcək. İqlim dəyişikliyinə audit cavabları və yaşıl infrastruktur təşəbbüsləri ilə bağlı Küveyt, Koreya, Tunis, Mərakeş, Tailand və BƏƏ təcrübələri təqdim olunacaq.Bundan əlavə, süni intellektin audit fəaliyyətində tətbiqinə dair təqdimatlarla Azərbaycan, Pakistan, Hindistan və İran təcrübəsi paylaşılacaq. (APA) ",2025-07-24 17:23:30.009704
 “SpaceX”in bazar dəyəri 400 milyard dollara çatıb ,https://xeberler.az/new/details/spacexin-bazar-deyeri-400-milyard-dollara-catib--35834.htm,https://xeberler.az/img/mid/42729.jpg,16-07-2025, 23:13,TEXNOLOGİYA ,"İlon Maskın rəhbərlik etdiyi SpaceX şirkəti öz dəyərini 400 milyard ABŞ dolları kimi qiymətləndirərək investorlar üçün yeni tender təklifi təqdim edib.Xeberler.az bildirir ki, bu barədə Bloomberg məlumat yayıb.Məlumata görə, SpaceX mövcud səhmdarların bir hissəsinə şirkətdəki paylarını satmağa imkan verəcək yeni bir səhmdar satışını müzakirə edir. Səhmlərin bir ədədinin 212 ABŞ dolları qiymətində təklif olunması nəzərdə tutulur. Bu halda şirkətin ümumi bazar dəyəri 400 milyard dollara çatacaq.Hazırda satışa çıxarılacaq səhmlərin dəqiq həcmi açıqlanmayıb. Satışın əsas məqsədlərindən biri ilkin investorların mənfəətlərini reallaşdırmasına imkan yaratmaqdır.Bu qiymətləndirmə SpaceX-in dünyanın ən yüksək dəyərə malik özəl şirkəti statusunu bir daha möhkəmləndirir. Şirkət bu mövqedə Çin texnologiya nəhəngi ByteDance və süni intellekt sahəsində lider olan OpenAI-ı geridə qoyur — hər iki şirkət hazırda təxminən 300 milyard dollar dəyərində qiymətləndirilir.Qeyd edək ki, 2024-cü ilin dekabrında SpaceX-in dəyəri 350 milyard dollar idi.  ",2025-07-24 17:23:30.982444
 Google ChromeOS və Android əməliyyat sistemlərini birləşdirəcək ,https://xeberler.az/new/details/google-chromeos-ve-android-emeliyyat-sistemlerini-birlesdirecek--35833.htm,https://xeberler.az/img/mid/43437.jpg,16-07-2025, 23:01,TEXNOLOGİYA ,"Android ekosisteminin prezidenti Samir Samat bildirib ki, Google yaxın gələcəkdə ChromeOS və Android əməliyyat sistemlərini birləşdirərək vahid platforma yaradacaq.Xeberler.az bildirir ki, bu barədə Techradar portalı məlumat yayıb.Samat qeyd edib ki, Google istifadəçilərin hazırda noutbuklarını necə istifadə etdiyini öyrənmək istəyir, çünki şirkət ChromeOS və Android-i birləşdirməyi planlaşdırır.Ötən il bu barədə ilkin məlumatlar yayılsa da, o vaxt Google-un ChromeOS-u tamamilə Android-ə keçirməyəcəyi, yeni tamamilə fərqli sistem yaratmayacağı bildirilmişdi.Hazırda Google mobil və masaüstü əməliyyat sistemlərini birləşdirməyə çalışır. Apple şirkətinin iPadOS sistemi də oxşar yanaşmaya malikdir və iOS ilə macOS-un xüsusiyyətlərini bir arada təqdim edir.  ",2025-07-24 17:23:31.907065
 NASA “super-Yer” planeti kəşf edib ,https://xeberler.az/new/details/nasa-super-yer-planeti-kesf-edib--35832.htm,https://xeberler.az/img/mid/36198.jpg,16-07-2025, 17:36,KOSMOS ,"NASA planetimizdən 154 işıq ili uzaqlıqda təkrarlanan siqnalı yanıb-sönən kimi görünən sirli “super-Yer” planeti kəşf edib.Xeberler.az xarici mətbuata istinadən məlumat verir ki, “TOI-1846 b” adlandırılan planetin ölçüsü Yerdən demək olar ki, ikiqat, kütləsi isə dörd dəfə böyükdür. O, hər dörd gündən bir kiçik, soyuq qırmızı cırtdan ulduzun ətrafında dövr edir. Planet ulduzun işığında qəribə, təkrarlanan enişlərə səbəb olur ki, bu da ilk dəfə NASA-nın TESS kosmik teleskopu hər ilin mart ayında qaralma modelini müşahidə edən zaman elm adamlarının diqqətini çəkən bir siqnaldır.İndi həm kosmosda, həm də yerüstü teleskoplardan istifadə edən bir qrup astronom tərəfindən təsdiqlənən “TOI-1846 b” Yer kimi kiçik, qayalı planetlər və Neptun kimi daha böyük, qazla zəngin planetlər arasında nadir bir kateqoriya olan “radius boşluğu” adlandırılan kateqoriyaya daxil edilir.Planetin səthinin təxmini istiliyinin 315 dərəcə Selsi olmasına baxmayaraq, tədqiqatçılar onun hələ də su saxlaya biləcəyini deyirlər. Bu göy cisminin möhkəm qayalı nüvəyə, sıx buz təbəqəsinə və potensial olaraq hətta dayaz okeana və ya nazik atmosferə malik olduğuna inanılır. Ev sahibi ulduz isə “qırmızı cırtdan”dır, onun ölçüsü və kütləsi Günəşdən təxminən 40 faiz kiçikdir.NASA alimləri ümid edirlər ki, “James Webb” kosmik teleskopu tezliklə infraqırmızı işıqdan istifadə edərək atmosferini öyrənmək üçün “TOI-1846 b”ni hədəf alacaq. Əlverişli şəraitdə bu teleskop su buxarı, metan, karbon qazı və ya digər qazların əlamətlərini aşkar edə biləcək. ",2025-07-24 17:23:33.810408
 MEK-in yenilənmiş elektron kitabxanasının təqdimatı olub ,https://xeberler.az/new/details/mek-in-yenilenmis-elektron-kitabxanasinin-teqdimati-olub--35831.htm,https://xeberler.az/img/mid/43434.jpg,16-07-2025, 17:35,TƏDBİRLƏR ,"İyulun 16-da AMEA-nın Mərkəzi Elmi Kitabxanasında (MEK) yenilənmiş elektron kitabxananın təqdimatı keçirilib.Xeberler.az məlumat verir ki, tədbirdən öncə Mərkəzi Elmi Kitabxananın direktoru texnika elmləri doktoru Hüseyn Hüseynov elektron kitabxana işinin səmərəli təşkili, oxucuların rahatlığı və vaxta qənaət etməsi məqsədilə yeni alınmış avadanlıqlardan istifadə barədə məlumat verib və əyani nümayiş etdirib.Təqdimat mərasimini açan AMEA-nın prezidenti akademik İsa Həbibbəyli son 3 il ərzində Milli Elmlər Akademiyasında aparılan çoxistiqamətli islahatlar içərisində elektron xidmətlərin genişləndirilməsi işinin mühüm yer tutduğunu söyləyib. Bildirib ki, XXI əsrin indiki mərhələsində elektron hərəkatın geniş miqyasda tətbiqi olduqca vacibdir. Mərkəzi Elmi Kitabxananın elektron kitabxanasının yenidən təşkilinin yeniləşən Akademiyada bu istiqamətdə həyata keçirilən islahatların tərkib hissəsi olduğunu deyən akademik İsa Həbibbəyli bu işlərin böyük zəhmətin və gərgin əməyin nəticəsində ərsəyə gəldiyini vurğulayıb. AMEA rəhbəri qeyd edib ki, yenilənmiş sistemlə həm Akademiya işçiləri, həm də digər oxucular vaxt itkisi olmadan, kitabxanaya gəlmədən, istənilən yerdən kitabxananın xidmətlərindən istifadə edə biləcəklər və bu XXI əsrin çağırışı, tələbatıdır.Akademiyanın həm regionlarda, həm də paytaxt Bakıda yerləşən elmi müəssisələrindəki kitabxanaların da elektronlaşmasının mühüm olduğunu deyən akademik İsa Həbibbəyli artıq bu istiqamətdə də bir sıra institutlarda işlərə başlanıldığını, növbəti il isə bütün müəssisələrdə yekunlaşdırılmasının nəzərdə tutulduğunu diqqətə çatdırıb, bununla bağlı institutların məsul şəxslərinə tapşırıqlarını verib.Akademik İsa Həbibbəyli bildirib ki, Rəyasət Heyətinin 2023-cü ilin yanvar ayında qəbul etdiyi qərarla AMEA-da “Elektron Akademiya” şöbəsi yaradılıb. AMEA-da elektron xidmətlərin müasir standartlar səviyyəsinə çatdırılması məqsədilə şöbənin müdiri riyaziyyat üzrə fəlsəfə doktoru Fariz İmranovun rəhbərliyi altında qısa müddətdə bir çox uğurlara imza atılıb. AMEA-nın elmi nəşrlərinin elektron versiyası yaradılıb, işıq üzü görən hər bir məqaləyə DOİ identifikatoru verilib, Akademiyanın 3 jurnalı TÜBİTAK-ın DərgiPark bazasına daxil edilib, həmçinin milli DərgiPark şəbəkəsi yaradılıb. Bundan əlavə, alimlərin məqalələrinə edilən istinadları hesablamaq məqsədilə milli istinad sistemi yaradılıb, eləcə də robot texnologiyaları, Vikipediya istiqamətində bir çox addımlar atılıb. Bu günlərdə şöbənin müdiri riyaziyyat üzrə fəlsəfə doktoru Fariz İmranov Çində süni intellektə həsr olunmuş beynəlxalq konfransda iştirak edib, dünya elmində bu sahədə gedən yeniliklərlə tanış olub.Tədbirdə görülmüş işlər barədə interaktiv şəkildə məlumat verən MEK-in direktoru bildirib ki, ötən ilin sentyabr ayında kitabxanada yeni yaradılan elektron kitabxananın ilkin təqdimatı keçirilib. Direktorun sözlərinə görə, ilkin təqdimata qədər yenidən qurulmuş e-kitabxanaya 1470 PDF resurs daxil edilib, 8000 e-resurs hazırlanıb. Hazırda bu göstəricilərin sayı xeyli artıb. Belə ki, bu günə qədər e-kitabxana üçün hazırlanan 51 min 875 PDF kitabdan 32 min 345-i artıq sayta yüklənərək oxucuların istifadəsinə verilib və bununla da e-kitabxananın resurs bazası genişlənib.Hesabat dövründə elektron kataloqa 127 min yeni resurs əlavə olunub ki, bununla da, elektron kataloqda resursların sayı 827 minə çatıb. Eyni zamanda, “E-kitabxanalara çıxış”, “Bazalara çıxış”, “E-layihələr”, “Audio fayllar”, “Avtoreferatlar”, “Xəritələr”, “E-jurnallar”, “E-biblioqrafiyalar”, “E-kitablar” da MEK-in saytına daxil edilib. Bundan əlavə, xarici elektron kitabxanalara və məlumat bazalarına əlçatanlıq təmin edilib. Belə ki, kitabxana saytından dünyanın 300-ə qədər aparıcı kitabxanasına birbaşa keçid verilib. Həmçinin buradan 60 adda xarici elmi bazalara da giriş təmin olunub ki, istifadəçilər istənilən elm sahələrinə dair axtarış edə, məqalə oxuya, tədqiqat işi, elmi jurnallarla tanış ola bilərlər.MEK rəhbəri onu da qeyd edib ki, son dövrdə kitabxana saytı dizayn və istifadə baxımından əhəmiyyətli dərəcədə təkmilləşdirilib. Azərbaycan kitabxanaları arasında ilk dəfə olaraq genişlənmiş və əsaslı “Səsli axtarış” funksiyası tətbiq edilib, süni intellekt əsaslı “Kitabxana bələdçisi” yaradılıb. Bundan əlavə, inklüziv xidmət resurslarının hazırlandığını bildirən MEK rəhbəri onu da diqqətə çatdırıb ki, burada “Audio resurslar”, “Danışan kitablar”, “Audio teatr” kimi maraq doğuracaq bölmələr öz yerini tapıb.Növbəti yeniliyi qeyd edən direktor vurğulayıb ki, artıq oxucular MEK-in Biblioqrafik xidmət sektorunun əməkdaşları ilə birbaşa onlayn canlı ünsiyyət yarada biləcəklər. İstifadəçilər “Whatsapp” platforması üzərindən əməkdaşlara kitabxana ilə bağlı sualları verməklə lazımi informasiyanı əldə edəcəklər. Direktor bildirib ki, oxucular bu gündən etibarən binanın girişində yerləşdirilmiş məlumat-axtarış sistemi vasitəsilə istədikləri resursu müstəqil şəkildə sifariş edə biləcəklər.Tədbirdə, həmçinin Xalq şairi Bəxtiyar Vahabzadənin 100 illiyi ilə bağlı AMEA-nın Tədbirlər Planına əsasən MEK-in “Bəxtiyar Vahabzadə” adlı elektron layihəsinin istifadəyə verildiyi qeyd edilib. ",2025-07-24 17:23:34.460198
 İnzibati əmrlə internetin sürətini artırmaq absurddur - Osman Gündüz ,https://xeberler.az/new/details/inzibati-emrle-internetin-suretini-artirmaq-absurddur-osman-gunduz--35830.htm,https://xeberler.az/img/mid/25774.jpg,16-07-2025, 15:03,İNTERNET ,"""Ölkəmizdə qəribə bir situasiya yaşanır. İKT sektorunun müstəqil olmayan “tənzimləyici qurumu” – İKTA tez-tez dövlət və özəl provayderlərə göstəriş verir ki, internetin sürətini artırın"". Xeberler.az bildirir ki, bu sözləri Azərbaycan İnternet Formunun Prezidenti, ekspert Osman Gündüz İKTA-da operator və provayderlərlə keçirilən növbəti görüşü şərh edərkən deyib. Ekspert qeyd edib ki, dünyanın heç yerində, heç bir dəftər- kitabda belə ""tənzimləyici"" alət yoxdur: ""Hər ay provayderləri yığıb tapşırıq verirlər, danlayırlar, yalvar-yaxar edirlər ki, İnternet sürətini artırın, dünya ortalamasına çatdırın. Əgər pərakəndə internet bazarında dövlət və özəl provayderlər varsa, dövlətin xüsusi çəkisi 80%-ə yaxınlaşıbsa, rəqabətli mühit yetərli deyilsə, qiymətləri bazar yox, “razılaşdırılmış planlar” formalaşdırırsa tənzimləyici necə tələb edə bilər ki, sürəti artır? İKTA fərqində olmalıdır ki, ayda 5-10 min manat əmək haqqı alan onun əməkdaşı da internetə aylıq 25 manat ödəyir, regionda, kənddə yaşayan, gündəlik tələbatını güclə ödəyən, sosial müavinət hesabına yaşayan vətəndaşımız da 25 manat ödəyir. Məcburdur, çünki seçimi yoxdur, tələbatı olmasa da ona seçim imkanı verilməyib.Məcburdur, çünki dövlətin və biznesin vacib xidmətlərini almalıdır, uzaqda olan övladı ilə əlaqə qurmalıdır"". Osman Gündüzün sözlərinə görə, qəribəsi odur ki, İKTA deyir qiymət mənlik deyil, amma səlahiyyətinə aid olmayan ""sürəti artırın"" göstərişilə dolayısıyla yenidən qiymət artımını təşviq edir: ""Normalda isə qurum sərbəst və azad bazar prinsiplərini, provayderlərə bərabər imkanları təşviq edərək, dövlət provayderlərini yerində ""oturdaraq"" sürətin və keyfiyyətin artmasına nail olmalıydı. Son bir neçə ildə RİNN tərəfindən aparılan siyasətlə internet bazarında müsbət istiqamətdə yeni keyfiyyət dəyişikliyi formalaşıb. Keyfiyyətli, yüksək sürətli bir internet infrastrukturu formalaşıb. Keyfiyyətli internetə əlçatanlıq təmin edilib, amma vətəndaşlara tələbata uyğun seçim imkanı verilməyib. Ağlasığmazdır ki, dövlət provayderləri, vətəndaşlara daha yaxın olmalı olan qurumlar, Aztelekom və Azercell, əksinə, bazarda yüksək qiymətləri təşviq edən qurumlara çevrilib"". EKspert qeyd edib ki, özəllər məhz dövlət şirkətlərinin atdığı addımlardan sonra qiymətləri qaldırırlar: ""Fikrimcə, İKTA məhz dövlət və özəl provayderlərin mövcud olduğu internet bazarındakı belə qeyri-adi hallara qarşı mübarizə aparmalıdır. Düşünürəm ki, İKTA bu tip absurd, səmərəsiz və mənasız ""sürəti artırın"" göstərişləri vermək əvəzinə internet bazarının liberallaşdırılmasına, internet bazarında dövlətin xüsusi çəkisinin azaldılmasına, dövlət provayderlərinin pərakəndə satışının özəlləşdirilməsinə , internet xidmətlərində tələbatauyğun qiymət seçimi imkanının yaradılmasına diqqət yetirməsi daha ağlabatan olardı"". ",2025-07-24 17:23:35.278236
 ​​​​​​​Elektron hökumət portalına qoşulmalı olan informasiya sistemlərinin siyahısı genişləndirilib ,https://xeberler.az/new/details/​​​​​​​elektron-hokumet-portalina-qosulmali-olan-informasiya-sistemlerinin-siyahisi-genislendirilib--35829.htm,https://xeberler.az/img/mid/42008.jpg,16-07-2025, 12:40,QANUNVERİCİLİK ,"“Elektron hökumət” portalına qoşulmalı olan informasiya sistemlərinin və ehtiyatlarının siyahısı genişləndirilib.Xeberler.az  məlumat verir ki, Baş nazir Əli Əsədov bununla bağlı qərar imzalayıb.Qərara əsasən, “Milli Məkan Məlumatları” informasiya sistemi də bu siyahıya əlavə edilib.  ",2025-07-24 17:23:36.204830
 Rezidentura və magistratura imtahanları elektronlaşdırılacaq ,https://xeberler.az/new/details/rezidentura-ve-magistratura-imtahanlari-elektronlasdirilacaq--35828.htm,https://xeberler.az/img/mid/26168.jpg,16-07-2025, 12:39,İKT TƏHSİL ,"Elektronlaşdırılacaq növbəti imtahan Peşəkar Mühasib Sertifikatı (PMS) imtahanıdır.Xeberler.az bildirir ki, bunu Dövlət İmtahan Mərkəzinin sədri Məleykə Abbaszadə jurnalistlərə açıqlamasında deyib.O bildirib ki, bu imtahan artıq sentyabrdan elektron formada keçiriləcək:“Daha sonra rezidentura, Azərbaycan dili və magistratura imtahanlarının da mərhələli şəkildə rəqəmsallaşdırılması nəzərdə tutulur”.  ",2025-07-24 17:23:36.916892
 İKTA: 4 lifli “Ethernet” kabellər 100 Mbit/s üzərində sürətə imkan vermir ,https://xeberler.az/new/details/ikta:-4-lifli-ethernet-kabeller-100-mbit/s-uzerinde-surete-imkan-vermir--35827.htm,https://xeberler.az/img/mid/43433.jpg,16-07-2025, 12:36,İNTERNET ,"Azərbaycanda yeni tikilən binalarda, xüsusilə də “Ethernet” bağlantısı (ETTH – Ethernet to the Home) tətbiq edilən layihələrdə bəzi tikinti şirkətləri blok daxilində mənzillərə yalnız 4 lifli “Ethernet” kabelləri çəkdiyi üçün 100 Mbit/s üzərində sürətin təmin olunması mümkün olmur.Xeberler.az bildirir ki, bu barədə Rəqəmsal İnkişaf və Nəqliyyat Nazirliyinin İnformasiya Kommunikasiya Texnologiyaları Agentliyi məlumat yayıb.Bildirilib ki, daha yüksək sürətlər (məsələn, 300, 500 və ya 1000 Mbit/s) üçün ən azı 8 lifli “Ethernet” kabellərin istifadəsi tələb olunur.Bu səbəbdən agentlik həm provayderlərə, həm də vətəndaşlara müraciət edərək mənzillərə çəkilən “Ethernet” kabellərinin texniki uyğunluğuna xüsusi diqqət yetirməyə çağırıb. ",2025-07-24 17:23:37.858008
 “ASAN xidmət” növbəti süni zəka təlimini reallaşdırıb ,https://xeberler.az/new/details/asan-xidmet-novbeti-suni-zeka-telimini-reallasdirib--35826.htm,https://xeberler.az/img/mid/43432.jpg,16-07-2025, 12:33,TƏDBİRLƏR ,"Azərbaycan Respublikasının Prezidenti yanında Vətəndaşlara Xidmət və Sosial İnnovasiyalar üzrə Dövlət Agentliyinin ASAN İnnovativ İnkişaf Mərkəzinin və ""PashaPay"" şirkətinin birgə təşkilatçılığı ilə “Media nümayəndələrinin fəaliyyətində süni zəka” mövzusunda növbəti təlim proqramı təşkil edilib.Xeberler.az məlumat verir ki, Quba regional “ASAN xidmət” mərkəzində keçirilən tədbir 22 İyul - Milli Mətbuat Gününə həsr olunub. Proqramda ölkəmizin müxtəlif media qurumlarını təmsil edən 60-a yaxın şəxs iştirak edib.Əsas məqsəd media nümayəndələrinin fəaliyyətində süni zəka texnologiyalarından səmərəli istifadəyə dəstək göstərmək, informasiya istehsalında innovativ və yaradıcı yanaşmaların tətbiqinin təşviqinə nail olmaqdır.Açılış mərasimində ASAN İnnovativ İnkişaf Mərkəzinin fəaliyyət istiqamətlərindən söz açılıb, eləcə də, təlim proqramının əhəmiyyəti diqqətə çatdırılıb.Sonra iştirakçılara müvafiq sahədə istifadə edilə biləcək süni zəka alətləri, trendlər, çatışmazlıq və inkişaf perspektivləri barədə məlumat verilib. Həmçinin real nümunələr və vörkşoplar əsasında süni zəkanın tətbiqi mənimsənilib.Təlimin gedişində iştirakçılar “Biz birlikdə güclüyük” devizi ilə “Komanda işində birlik!"" mövzusunda art terapiya seansında bir araya gəliblər.İnteraktiv müzakirə və dialoq formatında keçən təlimdə media nümayəndələrinin çoxsaylı sualları cavablandırılıb. ",2025-07-24 17:23:38.550714
 İKTA-da operator və provayderlərlə növbəti görüş keçirilib ,https://xeberler.az/new/details/ikta-da-operator-ve-provayderlerle-novbeti-gorus-kecirilib--35825.htm,https://xeberler.az/img/mid/43426.jpg,16-07-2025, 12:29,İNTERNET ,"Azərbaycanın telekommunikasiya və poçt sahələrində tənzimləyici qurumu İnformasiya Kommunikasiya Texnologiyaları Agentliyində (İKTA) internet telekommunikasiya xidməti göstərən operator və provayderlərlə növbəti görüş baş tutub.Xeberler.az bildirir ki, bu istiqamətdə ilk görüş cari ilin 22 may tarixində keçirilmişdi. Həmin görüşdə internetin sürətinin inkişaf etmiş ölkələr səviyyəsinə çatdırılması, şəbəkələrin texnoloji yenilənməsi və ümumilikdə sektoral inkişafla bağlı qarşıya qoyulmuş hədəflər müzakirə edilmişdi. Eyni zamanda Azərbaycan Respublikası Prezidentinin 6 dekabr 2016-cı il tarixli 1138 nömrəli Fərmanı ilə təsdiq edilmiş “Azərbaycan Respublikasında telekommunikasiya və informasiya texnologiyalarının inkişafına dair Strateji Yol Xəritəsi”ndən irəli gələn prioritetlər diqqətə çatdırılmışdı. Toplantının nəticəsi olaraq bu tipli görüşlərin, seminarların və təlimlərin mütəmadi keçirilməsi qərara alınmışdı.Budəfəki görüşün məqsədi isə ötən müddət ərzində operator və provayderlərin qarşıya qoyulmuş hədəflərə çatmaq üçün gördükləri hazırlıq işlərinin vəziyyəti, çətinlikləri və cari texnoloji vəziyyətin müzakirəsi olub.Görüş zamanı çıxış edən İKTA nümayəndələri internetin sürətinin inkişaf etmiş ölkələr səviyyəsinə çatdırılmasının vacibliyini vurğulayıb, “Ookla Global Index” üzrə beynəlxalq mövqelər və müvafiq statistika ilə bağlı təqdimat ediblər.Həmçinin şəbəkələrin modernləşdirilməsi, “Ethernet” bağlantısı (ETTH – Ethernet to the Home) və simsiz texnologiyaların yeni nəsil texnologiyalarla əvəzlənməsinin zəruriliyi diqqətə çatdırılıb.İKTA nümayəndələri bildiriblər ki, yeni tikilən binalarda, xüsusilə də ETTH tətbiq edilən layihələrdə bəzi tikinti şirkətləri blok daxilində mənzillərə yalnız 4 lifli “Ethernet” kabelləri çəkirlər. Bu isə provayderlər üçün texniki məhdudiyyətlər yaradır və 100 Mbit/s üzərində sürətin təmin olunmasına imkan vermir. Məlum olduğu kimi, daha yüksək sürətlər (məsələn, 300, 500 və ya 1000 Mbit/s) üçün ən azı 8 lifli “Ethernet” kabellərin istifadəsi tələb olunur.Bu səbəbdən İKTA həm provayderlərə, həm də vətəndaşlara müraciət edərək mənzillərə çəkilən “Ethernet” kabellərinin texniki uyğunluğuna xüsusi diqqət yetirməyə çağırıb. İstehlakçının yüksəksürətli internet xidmətlərindən faydalana bilməsi üçün şəbəkənin fiziki infrastrukturu ilkin şərtdir.Sonda operator və provayder nümayəndələrinin rəy və təklifləri dinlənilib, onların ünvanladıqları suallar cavablandırılıb. ",2025-07-24 17:23:39.423576
" Azercell-in dəstəyi ilə fəaliyyət göstərən ""Uşaq Qaynar Xətti” ilin ilk yarısında 2173 müraciət qeydə alıb ",https://xeberler.az/new/details/azercell-in-desteyi-ile-fealiyyet-gosteren-usaq-qaynar-xetti-ilin-ilk-yarisinda-2173-muraciet-qeyde-alib--35824.htm,https://xeberler.az/img/mid/43424.jpg,16-07-2025, 12:25,MOBİL RABİTƏ ,"Azercell-in dəstəyi ilə fəaliyyət göstərən “Azərbaycan Uşaq Qaynar Xətt” xidmətinə (AUQX) 2025-ci ilin yanvar-iyun ayları ərzində 2173 müraciət daxil olub.Müraciətlər arasında psixoloji dəstəklə bağlı sorğular (497) üstünlük təşkil edib. Bununla yanaşı, hüquqi yardım üzrə 392, sosial məsələlərlə bağlı 378, təhsil üzrə 96, səhiyyə ilə əlaqədar 24 müraciət qəbul edilib. 750-dən çox zəng isə ümumi xarakterli sualları, xidmət haqqında məlumat sorğularını və digər müxtəlif mövzuları əhatə edib.15-18 yaşlı yeniyetmələrdən gələn 1345 sorğu müraciətlərin əksəriyyətini təşkil edib. Qalan sorğuların 502-si 11-14 yaşlı, 326-sı isə 10 yaşadək uşaqlarla bağlı olub.Bu müddət ərzində 78 ailə mərkəzə dəvət olunaraq, hüquqi, psixoloji və psixososial dəstəklə təmin olunub. Ümumilikdə, 300-dən çox sosial-psixoloji reabilitasiya işi həyata keçirilib. Həmçinin təcili müdaxilə tələb edən hallar üzrə 73 məktəb və ailəyətəxirəsalınmaz səfərlər baş tutub.Hesabat dövrü ərzində xidmətin fəaliyyəti barədə məlumatlılığın artırılması məqsədilə Azərbaycan Uşaq Qaynar Xətt xidmətinin əməkdaşları Bakı, Sumqayıt və Abşeron üzrə üç peşə məktəbi, doqquz orta məktəb və bir Gənclər evində maarifləndirmə tədbirləri keçiriblər.2010-cu ildə yaradılan “Azərbaycan Uşaq Qaynar Xətt” xidməti fəaliyyətini “Azercell Telekom” MMC və Ailə, Qadın və Uşaq Problemləri üzrə Dövlət Komitəsinin dəstəyi, ""Ümidli Gələcək"" Sosial Təşəbbüslər İctimai Birliyinin idarəçiliyi ilə davam etdirir. 24/7 rejimdə fəaliyyət göstərən Qaynar Xəttə 116111 qısa nömrəsi, +994 50 680 22 80, +994 51 580 22 80, +994 51 880 11 80, +994 51 880 22 80 mobil nömrələri, elektron poçt ünvanı ([email protected]), Facebook və Instagram sosial şəbəkə profilləri (@usaqqaynarxetti), “Uşaq Qaynar Xətti” mobil tətbiqi və AUQX-nin rəsmi veb-saytı üzərindən müraciət etmək mümkündür. ",2025-07-24 17:23:39.997287
 Azərbaycan ötən ay genişzolaqlı internetin orta sürətinə görə irəliləyib ,https://xeberler.az/new/details/azerbaycan-oten-ay-geniszolaqli-internetin-orta-suretine-gore-irelileyib--35823.htm,https://xeberler.az/img/mid/35804.jpg,16-07-2025, 10:46,İNTERNET ,"Bu ilin iyun ayında Azərbaycan sabit genişzolaqlı internetin orta sürətinə (81,36 MB/S) görə may ayına nisbətən 4 pillə irəliləyərək 152 ölkə arasında 83-cü olub.Xeberler.az “Speedtest Global Index”ə istinadən məlumat verir ki, bir il əvvəlki göstərici (39,87 MB/S) ilə müqayisədə ölkədə sabit genişzolaqlı internetin orta sürəti 2 dəfə artıb.Sabit genişzolaqlı internetin sürətinə görə ötən ay birinci yeri Sinqapur (393,15 MB/S), axırıncı yeri isə Suriya (3,19 MB/S) tutub.Azərbaycan iyunda mobil internetin sürətinə görə isə may ayına nisbətən 2 pillə irəliləyərək 72,52 MB/S sürətlə 103 ölkə arasında 55-ci olub.Mobil internetin sürətinə görə birinci yeri Birləşmiş Ərəb Əmirlikləri (546,14 MB/S), sonuncu yeri isə Boliviya (13,92 MB/S) tutub.Hesabat ayında Bakı şəhərinin sabit genişzolaqlı internetin sürətinə görə mövqeyi əvvəlki aya nisbətən sabit qalaraq 196 şəhər arasında 78,78 MB/S sürətlə 115-ci yerdə qərarlaşıb.Şəhərlərin sabit genişzolaqlı internet üzrə reytinqinə Lion (347,52 MB/S) başçılıq edib. Sonuncu pillədə Hələb (2,55 MB/S) qərarlaşıb.Azərbaycan paytaxtı ötən ay mobil internetin sürətinə görə isə əvvəlki aya nisbətən 3 pillə geriləyərək 88,2 MB/S sürətlə 150 şəhər arasında 87-ci olub.Şəhərlər arasında mobil internetin sürətinə görə birinci yeri Ər-Rayyan (561,48 MB/S), sonuncu yeri La Paz (Boliviya) (10,76 MB/S) tutub. ",2025-07-24 17:23:40.464173
 I yarımildə dövlət qurumlarının adına bənzər 19 domen bloklanıb ,https://xeberler.az/new/details/i-yarimilde-dovlet-qurumlarinin-adina-benzer-19-domen-bloklanib--35822.htm,https://xeberler.az/img/mid/15690.jpg,16-07-2025, 10:45,TƏHLÜKƏSİZLİK ,"Bu ilin I yarısında Azərbaycanda dövlət qurumlarının adına bənzər 19 saxta domen bloklanıb.Xeberler.az Xüsusi Rabitə və İnformasiya Təhlükəsizliyi Dövlət Xidmətinin məlumatları əsasında apardığı hesablamalarına əsasən bildirir ki, bu, ötən ilin eyni dövrü ilə müqayisədə 21 % azdır.2025-ci ilin ilk 6 ayında ölkədə 26 yeni domen dövlət qurumlarının istifadəsinə verilib. Bu isə 1 il əvvələ nisbətən 37 % azdır.Hesabat dövründə dövlət qurumlarının istifadəsinə 130 yeni subdomen verilib ki, bu da illik müqayisədə 17 % azdır.Xatırladaq ki, 2024-cü ildə dövlət qurumları 64 yeni domen və 367 yeni subdomen alıb. Hesabat dövründə 100 saxta domen aşkarlanaraq bloklanıb. ",2025-07-24 17:23:41.034198
 “Kontakt”da alış-veriş artıq “SİMA İmza” ilə! ,https://xeberler.az/new/details/kontaktda-alis-veris-artiq-sima-imza-ile--35821.htm,https://xeberler.az/img/mid/43423.jpg,16-07-2025, 10:41,E-TİCARƏT ,"İndi “SİMA İmza” istifadəçiləri “Kontakt” mağazalarında kreditlə alış-veriş zamanı müqavilələri elektron şəkildə imzalaya bilərlər.Xeberler.az bildirir ki, “AzInTelecom” MMC və “Kontakt” mağazalar şəbəkəsi arasındakı inteqrasiya nəticəsində müştərilər kağız sənədlərə ehtiyac olmadan müqavilələri bir toxunuşla mobil telefonla imzalayacaqlar.Bu yenilik vətəndaşlara aşağıdakı üstünlükləri qazandırır:1. Müqavilələrin imzalanması prosesi daha sürətli həyata keçirilir, vaxta qənaət edilir2. Müştəri məlumatlarının doğrulanması rəqəmsal və təhlükəsiz üsullarla aparılır3. Müqavilə elektron olduğu üçün itmə təhlükəsi olmur, istənilən vaxt baxıla bilir4. Ətraf mühitə mənfi təsir azaldılır, kağızdan istifadə minimuma endirilirQeyd edək ki, müştəri və mağaza arasında “SİMA İmza” ilə bağlanılmış elektron müqavilə kağız müqavilə ilə eyni hüquqi qüvvəyə malik hesab edilir. “Kontakt” və “SİMA İmza” bu yeniliklə müştəri təcrübəsini müasirləşdirmək və ölkədə rəqəmsal xidmətlərin genişlənməsinə töhfə vermək məqsədi daşıyır.“SİMA İmza” haqqındaSİMA yeni nəsil rəqəmsal imza “AzInTelecom” tərəfindən 2022-ci ildə yaradılıb.  Hazırda “SİMA İmza” tətbiqinin yüklənilmə sayı 5 milyona yaxınlaşır. Rəqəmsal imza əldə etmək üçün xidmət məntəqəsinə getməyə və ya fiziki daşıyıcıya ehtiyac yoxdur. Olduğunuz yerdən “SİMA İmza” mobil tətbiqini smartfona yükləyib bir dəfə qeydiyyatdan keçmək kifayətdir. “SİMA İmza” vətəndaşlar üçün tam ödənişsizdir.Ətraflı məlumat üçün: 157sima.az ",2025-07-24 17:23:41.645365
 Tesla Model Y Hindistanda satışa çıxarılıb ,https://xeberler.az/new/details/tesla-model-y-hindistanda-satisa-cixarilib--35820.htm,https://xeberler.az/img/mid/43422.jpg,16-07-2025, 08:41,TEXNOLOGİYA ,"Tesla, dünyanın ən böyük avtomobil bazarlarından biri olan Hindistanda ilk dəfə olaraq fəaliyyətə başlayıb. Şirkət, 2016-cı ilin aprelində baş direktor İlon Mask tərəfindən ilk dəfə elan edilən bu planı doqquz il sonra gerçəkləşdirərək, Mumbayda ilk nümayiş salonunu — yəni “Experience Center”i istifadəyə verib.Xeberler.az bildirir ki, nümayiş salonu Mumbayın işgüzar mərkəzi olan Bandra Kurla Complexdə yerləşən Maker Maxity Mall ticarət mərkəzində fəaliyyət göstərir. 4000 kvadrat fut sahəsi olan mərkəzdə Model Y avtomobilinin arxa ötürücülü (RWD) və uzun məsafəli RWD modelləri sərgilənir. Bu avtomobillər Tesla-nın Şanxaydakı zavodundan idxal olunur.Model Y-nin qiyməti:RWD versiyası: ₹59,89,000 (təxminən 68,000 ABŞ dolları)Uzun məsafəli RWD versiyası: ₹67,89,000 (təxminən 79,000 ABŞ dolları)Tam avtonom sürmə əlavə paketi: ₹600,000 (təxminən 7,000 ABŞ dolları)Tesla, avtomobillərin istifadəyə verilməzdən əvvəl Mumbay və Dehlidə dörd ədəd Supercharger və destination charger tipli enerji doldurma stansiyası qurmağı planlaşdırır. Şirkət bu ay Dehlidə ikinci satış mərkəzini də açacağını açıqlayıb.  ",2025-07-24 17:23:42.364919
 Bu gündən Azərbaycanla Çin arasında viza rejimi ləğv edilir ,https://xeberler.az/new/details/bu-gunden-azerbaycanla-cin-arasinda-viza-rejimi-legv-edilir--35819.htm,https://xeberler.az/img/mid/43421.jpg,16-07-2025, 08:31,TƏNZİMLƏMƏ ,"Bu gündən Azərbaycanla Çin arasında viza rejimi ləğv edilir.Xeberler.az məlumat verir ki, viza rejiminin ləğvi Azərbaycan Prezidenti İlham Əliyevin Çinə apreldə dövlət səfəri zamanı imzalanmış “Azərbaycan Respublikası Hökuməti ilə Çin Xalq Respublikası Hökuməti arasında ümumvətəndaş pasportlarına malik vətəndaşların vizadan qarşılıqlı azad edilməsi haqqında Saziş”ə uyğun olaraq iyulun 16-da qüvvəyə minib.Sazişə əsasən, Azərbaycan Respublikasının etibarlı ümumvətəndaş pasportlarına malik vətəndaşları və Çin Xalq Respublikasının etibarlı ümumvətəndaş pasportlarına malik vətəndaşları digər ölkə ərazisinə daxil olmaq, oranı tərk etmək və yaxın tranzit keçmək üçün hər səfər ərzində otuz (30) gündən çox olmamaqla və hər yüz səksən (180) günlük dövr ərzində ümumilikdə doxsan (90) gün müddətini aşmamaqla viza tələbindən azad edilir. ",2025-07-24 17:23:42.710694
 Nvidia Çin bazarına süni intellekt çiplərinin satışını bərpa edir ,https://xeberler.az/new/details/nvidia-cin-bazarina-suni-intellekt-ciplerinin-satisini-berpa-edir--35818.htm,https://xeberler.az/img/mid/42542.jpg,15-07-2025, 22:17,SÜNİ İNTELLEKT VƏ DATA ,"Nvidia Çində H20 süni intellekt çiplərinin satışını bərpa etmək üçün ABŞ hökumətinə rəsmi müraciət edib. Şirkət lisenziyaların yaxın günlərdə veriləcəyini və bundan dərhal sonra çatdırılmalara başlanacağını gözləyir.Xeberler.az bildirir ki, eyni zamanda, Nvidia Çin bazarı üçün xüsusi olaraq hazırlanmış yeni bir çip – “RTX Pro”nu təqdim edib. Şirkət bildirir ki, bu çip mövcud ixrac qaydalarına tam uyğundur və ağıllı fabriklər, logistika kimi sahələrdə istifadə üçün nəzərdə tutulub.H20 çipi Nvidia-nın Çinlə ticarət edə bildiyi ən güclü süni intellekt çipidir. Bu çip yeni süni intellekt modelləri yaratmaq üçün yox, mövcud modelləri gündəlik işlərdə istifadə etmək üçün hazırlanıb. Çip yüksək yaddaş ötürmə sürətinə və Nvidia-nın proqram təminatına uyğunluğu ilə seçilir.2025-ci ilin əvvəlində Çin şirkətləri – ByteDance, Alibaba və Tencent – bu çipləri böyük miqdarda alaraq gələcək məhdudiyyətlərə hazırlaşırdılar.Aprel ayında ABŞ hökuməti H20 çipinin satışına məhdudiyyətlər qoydu. Bu qərarın Nvidia üçün 15–16 milyard dollar arası gəlir itkisinə səbəb ola biləcəyi bildirilirdi. Məhdudiyyətlər yüksək performanslı çipləri hədəf almışdı.Lakin bu məhdudiyyətlər çox çəkmədi. Nvidia-nın rəhbəri Censen Huang keçmiş prezident Donald Trampın Mar-a-Lago iqamətgahında keçirilən yüksək səviyyəli şam yeməyində iştirak etdikdən sonra, ABŞ hökuməti qadağanı dayandırdı. NPR xəbər verir ki, Nvidia ABŞ-də 500 milyard dollar dəyərində süni intellekt serverləri inşa edəcəyinə söz verdikdən sonra qərar dəyişdi. Bu layihə növbəti dörd ildə həyata keçiriləcək və TSMC kimi şirkətlər də bu işə qoşulacaq.Nvidia sözçüsü bildirib ki, Censen Huang bu ay Vaşinqton və Pekində hökumət rəsmiləri ilə görüşərək süni intellektin dünyaya faydaları haqqında danışıb.Bu hadisə göstərir ki, ABŞ hökuməti həm təhlükəsizlik, həm də iqtisadi maraqlar arasında çətin bir seçim qarşısındadır.  ",2025-07-24 17:23:43.315346
 Almaniya süni intellektdən istifadəni genişləndirir ,https://xeberler.az/new/details/almaniya-suni-intellektden-istifadeni-genislendirir--35817.htm,https://xeberler.az/img/mid/41321.jpg,15-07-2025, 22:09,SÜNİ İNTELLEKT VƏ DATA ,"Almaniya onilliyin sonuna qədər iqtisadiyyatını dəstəkləmək və aparıcı texnologiyalar sahəsində qlobal miqyasda rəqabət apara bilmək üçün süni intellektdən istifadəni genişləndirməyi planlaşdırır.Xeberler.az məlumat verir ki, Almaniyanın Elmi Tədqiqatlar Nazirliyinin strategiya layihəsində deyilir: “Süni intellektin inkişafı sayəsində biz 2030-cu ilə qədər iqtisadi istehsalımızın 10 faizini süni intellekt əsasında həyata keçirmək və onu əsas tədqiqat sahələrində mühüm alətə çevirmək istəyirik”.“Reuters” yazır ki, süni intellekti inkişaf etdirmək uğrunda yarış daha da qızışır: Çin, ABŞ və Hindistan lider mövqeyə yüksəlib ki, bu da Almaniyaya və ümumilikdə Avropa İttifaqına (Aİ) təzyiq göstərir və onları liderlər səviyyəsinə qalxmağa vadar edir.Strategiyada hazırda Almaniya iqtisadiyyatının hansı hissəsinin süni intellekt tərəfindən dəstəkləndiyi barədə dəqiq məlumat yoxdur.İqtisadçılar Almaniya sənayesinin rəqabət qabiliyyətini qorumaq üçün təcili tədbirlər görülməsini tələb edirlər. Bu ilin əvvəlində IW institutu bildirib ki, 2025–2030-cu illərdə Almaniyada əmək məhsuldarlığı hər il orta hesabla 0,9 faiz artacaq və 2030-cu illərdə bu göstərici 1,2 faizə çata bilər. Hazırkı onillikdə bu artım cəmi 0,4 faizdir.Gözlənilir ki, Almaniya Nazirlər Kabineti ayın sonunadək bu strategiyanı təsdiqləyəcək, qarşısına ABŞ və Çini süni intellekt sahəsində yaxalamaq kimi iddialı bir məqsəd qoyacaq.Avropa Komissiyası “süni intellekt giqafabriklərinin” tikintisi üçün Aİ-yə 20 milyard avro ayırıb. Alman hökuməti isə bu mərkəzlərdən azı birini “Deutsche Telekom” şirkəti ilə birlikdə Almaniyada inşa etməyi planlaşdırır.Strategiyada, həmçinin kvant hesablamaları texnologiyalarının inkişafı da hədəf kimi göstərilib. Sənədə görə, 2030-cu ilə qədər istifadəçilər üçün əlçatan olacaq iki “səhv korreksiyalı (və ya səhvləri korreksiya edən) kvant kompüteri” yaradılmalıdır.Strategiyada qeyd olunur ki, Almaniyanın innovasiya sahəsində ilkin uğurlarına baxmayaraq, süni intellekt texnologiyalarının kommersiyalaşdırılmasında hələ də geridə qalır. ",2025-07-24 17:23:44.049699
 Səkkizinci ANİMAFİLM festivalının müsabiqə proqramı elan olunub ,https://xeberler.az/new/details/sekkizinci-animafilm-festivalinin-musabiqe-proqrami-elan-olunub--35816.htm,https://xeberler.az/img/mid/43419.jpg,15-07-2025, 22:05,PROQRAMLAR ,"Sentyabrın 3-dən 7-dək Azərbaycan Animasiya Assosiasiyasının təşkilatçılığı ilə Bakıda, Nizami Kino Mərkəzində 8-ci ANİMAFİLM Beynəlxalq Animasiya Festivalı keçiriləcək.Xeberler.az bildirir ki, bu il festivala 62 ölkədən 317 film daxil olub. Seçim komissiyası bütün filmləri dəyərləndirərək, müsabiqə şərtlərinə uyğun gələn 20 ölkədən 39 filmin müsabiqədə iştirak etməsini məqbul sayıb. Onlardan 10 film yerli, 29 film isə beynəlxalq kateqoriyalarda yarışacaqlar.Festivalın seçim komissiyası müsabiqə proqramına daxil edilmiş filmlərin siyahısını elan edib. Müsabiqədə iştirak etməsi üçün seçilmiş filmlər beynəlxalq münsiflər heyəti və tamaşaçılar tərəfindən qiymətləndiriləcək və qaliblər festivalın bağlanış mərasimində elan olunacaq.Münsiflər heyətinin üzvlərinin adı yaxın zamanda açıqlanacaq.Qaliblər üçün müxtəlif nominasiyalarda mükafatlar nəzərdə tutulub.Qeyd edək ki, avqustda ayında 8-ci ANİMAFİLM Beynəlxalq Animasiya Festivalının proqramı və bilet satışı haqqında məlumat veriləcək.    ",2025-07-24 17:23:44.660394
 “Müasir informasiya məkanı və dini etiqad azadlığı” konfransı keçirilir ,https://xeberler.az/new/details/muasir-informasiya-mekani-ve-dini-etiqad-azadligi-konfransi-kecirilir--35815.htm,https://xeberler.az/img/mid/43418.jpg,15-07-2025, 17:18,TƏDBİRLƏR ,"Şamaxıda Dini Qurumlarla İş üzrə Dövlət Komitəsinin və Medianın İnkişafı Agentliyinin birgə təşkilatçılığı ilə “Müasir informasiya məkanı və dini etiqad azadlığı” mövzusunda konfrans keçirilir.Xeberler.az Azərtaca istinadən məlumat verir ki, “Konstitusiya və Suverenlik İli” çərçivəsində təşkil edilən və Azərbaycan Milli Mətbuatının 150 illik yubileyinə həsr olunan konfransda Dini Qurumlarla İş üzrə Dövlət Komitəsi, Medianın İnkişafı Agentliyi və Şamaxı Rayon İcra Hakimiyyətinin rəhbərliyi, Milli Məclisin deputatları, mətbuat nümayəndələri, ilahiyyatçılar, həmçinin din xadimləri və dini icma sədrləri iştirak edirlər.Tədbir iştirakçıları əvvəlcə Şamaxı şəhərindəki Heydər Əliyev parkında Ulu Öndərin abidəsi önünə gül dəstələri düzüb, dahi rəhbərin xatirəsini ehtiramla anıblar.Konfransda müasir informasiya mühitində dini etiqad azadlığının təmin olunması və bu sahədə mövcud qanunvericiliyin icrası məsələləri müzakirə olunacaq. Rəqəmsal medianın imkanlarından istifadə etməklə dini maarifləndirmə işinin səmərəliliyinin artırılması və ictimai şüurda sağlam dini düşüncənin formalaşdırılması istiqamətində fikir mübadiləsi aparılacaq, habelə dini ibadətgahlara mediatur təşkil ediləcək. ",2025-07-24 17:23:45.032346
 “Meta” iri AI məlumat mərkəzlərinin tikintisinə milyardlara dollar ayırır ,https://xeberler.az/new/details/meta-iri-ai-melumat-merkezlerinin-tikintisine-milyardlara-dollar-ayirir--35814.htm,https://xeberler.az/img/mid/43411.jpg,15-07-2025, 17:12,SÜNİ İNTELLEKT VƏ DATA ,"“Meta”nın qurucusu Mark Zukerberq ABŞ-da nəhəng süni intellekt məlumat mərkəzləri qurmaq üçün yüz milyardlarla dollar xərcləyəcəyini bildirib.Xeberler.az xarici mətbuata istinadən məlumat verir ki, Mark Zukerberqin sözlərinə görə, ""Prometey"" adlı ilk çox-giqavatlıq məlumat mərkəzi 2026-cı ildə fəaliyyətə başlamalıdır. Platformalardan biri demək olar ki, Manhetten ölçüsündə - 59,1 kvadrat kilometr ərazini tutacaq.“Meta” şirkəti “super intellekt” adlanan texnologiyanın inkişafına böyük sərmayə qoyur. Onun rəhbərliyinin fikrincə, bu texnologiya ən ağıllı insanları üstələyə bilər. Əsasən onlayn reklamdan qazanan şirkət keçən il 160 milyard dollardan çox gəlir əldə edib.Zukerberq “Threads”də dərc olunan paylaşım vasitəsilə bildirib ki, “Meta” bir neçə giqavat gücündə bir neçə klaster qurur və onlardan biri “Hyperion” adlanır. Bir neçə il ərzində onun gücü beş giqavata qədər arta bilər. ",2025-07-24 17:23:45.637281
 Xarici kiberbunkerlərə məlumat ötürməkdə şübhəli bilinən şəxs saxlanılıb ,https://xeberler.az/new/details/xarici-kiberbunkerlere-melumat-oturmekde-subheli-bilinen-sexs-saxlanilib--35813.htm,https://xeberler.az/img/mid/43410.jpg,15-07-2025, 15:36,TƏHLÜKƏSİZLİK ,"Daxili İşlər Nazirliyinin (DİN) əməkdaşları tərəfindən vətəndaşların şəxsi məlumatları əsasında kütləvi maliyyə dələduzluğu, ayrı-ayrı şəxslərin bank hesablarına saxta sorğular verməklə pul vəsaitlərini talayan şəxs əməliyyat-texniki tədbirlər nəticəsində müəyyən olunaraq saxlanılıb.Xeberler.az bildirir ki, DİN-in mətbuat xidmətindən verilən məlumata görə, 34 yaşlı Eldəniz Şayiq oğlu Qulamov qabaqcadan əlbir olan bir qrup şəxs tərəfindən elektron məlumat daşıyıcılarından və informasiya texnologiyalarından istifadə edilməklə oğurluq əməllərində şübhəli bilinir.Müəyyən olunub ki, o, digər şəxslərlə birgə qabaqcadan əlbir olaraq müxtəlif sosial şəbəkə platformaları və messencer proqramları vasitəsilə vətəndaşların şəxsiyyət vəsiqələrini, pasportlarını və bank kartlarını əldə etməklə bir sıra cinayətkar əməllər törədib.Cinayətkar fəaliyyətləri bununla məhdudlaşmayan şəxslər həmin sənədləri və bank kartlarının surətlərini kiberbunkerlərə transformasiyanı təşkil ediblər. Əsasən Feysbuk, İnstaqram, vatsap üzərindən danışıqlar aparan cinayətkar qrupun üzvləri özlərini bank-maliyyə, lombard, humanitar yardım və dövlət təşkilatlarının nümayəndəsi kimi təqdim etməklə fəaliyyət göstəriblər.O da müəyyənləşdirilib ki, Azərbaycanda fəaliyyət göstərən bankların vəzifəli şəxslərinin fotolarını saxta profillərə yerləşdirməklə özlərini bank əməkdaşı kimi təqdim edib, vətəndaşların üz görüntülərinin videoqeydiyyatı aparılıb.Bu və digər üsullarla vətəndaşlara vurulan zərər 300 min manatdan artıqdır.Hazırda cinayət işi üzrə şübhəli şəxs və istintaqla şəxsiyyəti müəyyən olunan başqaları ilə bağlı tədbirlər davam edir. ",2025-07-24 17:23:46.258129
 AZSTAND beynəlxalq standartlaşdırma təşkilatının layihəsinə qoşulub ,https://xeberler.az/new/details/azstand-beynelxalq-standartlasdirma-teskilatinin-layihesine-qosulub--35812.htm,https://xeberler.az/img/mid/43408.jpg,15-07-2025, 12:51,TƏDBİRLƏR ,"Prezident yanında Antiinhisar və İstehlak Bazarına Nəzarət Dövlət Agentliyinin tabeliyində olan Azərbaycan Standartlaşdırma İnstitutu (AZSTAND) “Beynəlxalq Standartlaşdırma Təşkilatının (ISO) təşkil etdiyi “Süni intellekt idarəetmə və standartlarında bacarıqların artırılması” layihəsinə qoşulub.Xeberler.az bildirir ki, bu barədə AZSTAND məlumat yayıb.Məlumata görə, layihə çərçivəsində AZSTAND əməkdaşı və “İnformasiya-kommunikasia texnologiyaları” standartlaşdırma üzrə Texniki Komitənin (AZSTAND/TK-05) sədri İsveçrə Konfederasiyasının Cenevrə şəhərində ISO-nun təşkilatçılığı ilə həyata keçirilən Süni İntellekt üzrə bir sıra təlim və seminarlara qatılıb.Layihədə ölkəmizlə yanaşı, Amerika Birləşmiş Ştatları, Baham Adaları, Braziliya, Böyük Britaniya, Cənubi Afrika, Cənubi Koreya, Kanada, Hindistan, İndoneziya, Misir, Malayziya, Niderland Krallığı, Səudiyyə Ərəbistanı və Uqanda iştirak etmək hüququ qazanıb.Layihənin əsas məqsədi maraqlı tərəflərin süni intellektin idarə olunması sahəsində beynəlxalq və milli standartlara uyğun ən yaxşı tənzimləmə nümunələri barədə məlumatlandırılması, həmçinin süni intellekt siyasəti və standartları üzrə təcrübə mübadiləsinin artırılmasıdır.Səfər çərçivəsində, həmçinin nümayəndələrin Beynəlxalq Telekommunikasiya İttifaqının (ITU) təşkil etdiyi ""Artificial Intelligence for Good"" adlı süni intellekt texnologiyalarının qlobal problemlərin həllində tətbiqini təşviq edən beynəlxalq sammitdə iştirakı təmin olunub. ",2025-07-24 17:23:46.854816
 Meta “Play AI”ni satın alıb ,https://xeberler.az/new/details/meta-play-aini-satin-alib--35811.htm,https://xeberler.az/img/mid/43407.jpg,15-07-2025, 10:42,STARTAP AZƏRBAYCAN ,"Meta insan səsi kimi danışa bilən səslər yaradan Play AI startapını satın alıb.Xeberler.az bildirir ki, bu barədə Bloomberg məlumat yayıb və Meta-nın sözçüsü xəbəri təsdiqləyib. Bildirilir ki, Play AI-nin bütün komandası gələn həftə Meta-da işə başlayacaq.Play AI süni intellekt texnologiyası vasitəsilə insan səsinə çox yaxın səslər yaradan bir platformadır. Bu texnologiya istifadəçilərə asanlıqla və qısa müddətdə təbii səsləndirmələr yaratmağa imkan verir. Meta bu texnologiyanı özünün süni intellekt məhsullarında – məsələn, Meta AI, virtual personajlar (AI Characters), ağıllı geyilə bilən cihazlar (wearables) və audio məzmun yaradılması sahələrində tətbiq etməyi planlaşdırır.Meta son dövrlər süni intellekt sahəsinə ciddi investiyalar qoyur. Şirkət OpenAI-dən mühəndislər cəlb edir və Scale AI ilə əməkdaşlıq quraraq, bu şirkətin rəhbəri Aleksandr Vanqı Meta-da “superintellekt” komandası üçün rəhbər təyin edib.Satınalma ilə bağlı maliyyə detalları açıqlanmayıb. Amma daha əvvəl Bloomberg bu iki şirkət arasında danışıqların getdiyini bildirmişdi.Bu addım Meta-nın səs texnologiyalarına və daha real süni intellekt təcrübələrinə verdiyi önəmi göstərir. Gələcəkdə bu texnologiya istifadəçilərə daha təbii, insan səsinə yaxın süni intellektlə ünsiyyət qurmaq imkanı yaradacaq. ",2025-07-24 17:23:47.212792
 Rusiya və Belarus ənənəvi dəyərlərə əsaslanan süni intellekt hazırlayır ,https://xeberler.az/new/details/rusiya-ve-belarus-enenevi-deyerlere-esaslanan-suni-intellekt-hazirlayir--35810.htm,https://xeberler.az/img/mid/42416.jpg,15-07-2025, 10:36,SÜNİ İNTELLEKT VƏ DATA ,"Rusiya və Belarus ənənəvi dəyərlərə əsaslanan süni intellekt (SI) hazırlayacaq.Xeberler.az bildirir ki, bu barədə Rusiya və Belarusun İttifaq Dövlətinin dövlət katibi Sergey Glazyev açıqlama verib. Onun sözlərinə görə, belə süni intellektin yaradılması ölkələrin mədəni və mənəvi sahəsini qorumaq üçün zəruridir.Glazyev vurğulayıb ki, gənclər arasında ABŞ və Çin istehsalı olan neyron şəbəkələrdən istifadə getdikcə artır və bu, onları xarici ideoloji təsirlərə açıq edir. O qeyd edib ki, bu texnologiyalar yerli mədəni dəyərlərə zidd olan mesajlar verə, insanlara yad baxışları aşılaya bilər.Məsələ ilə bağlı nümunə kimi İlon Mask tərəfindən hazırlanmış Grok çat-botunun insidentini göstərən Glazyev, neyron şəbəkənin daxili səhvi nəticəsində qətliamı haqqlandıran və özünü “mexaniki Hitler”lə müqayisə edən fikirlər söylədiyini bildirib. Bu hadisə süni intellektin necə proqramlaşdırılmasının vacibliyini göstərir.Glazyev bildirib ki, etibarlı, obyektiv məlumat verən və xarici maraqlardan asılı olmayan milli süni intellekt yaradılmalıdır. Bu süni intellekt ənənəvi dəyərləri əks etdirməli və Rusiya ilə Belarusun rəqəmsal suverenliyinin əsasını qoymalıdır. Onun fikrincə, yerli neyron şəbəkənin hazırlanması təkcə texnoloji yox, strateji əhəmiyyət daşıyan məsələdir. ",2025-07-24 17:23:47.812745
 Özbəkistanda bank kartlarından oğurluq edən şəxslər saxlanılıb ,https://xeberler.az/new/details/ozbekistanda-bank-kartlarindan-ogurluq-eden-sexsler-saxlanilib--35809.htm,https://xeberler.az/img/mid/38925.jpg,15-07-2025, 10:28,TƏHLÜKƏSİZLİK ,"Özbəkistanda 177 bank kartından təxminən 1 milyard sum (78,7 milyon dollardan çox) məbləğində oğurluqda şübhəli bilinən bir qrup şəxs saxlanılıb.Xeberler.az yerli KİV-lərə istinadən xəbər verir ki, bu barədə Özbəkistan Daxili İşlər Nazirliyinin Kibertəhlükəsizlik Mərkəzinin mətbuat xidməti məlumat yayıb.Qurumun məlumatına görə, onlar virus proqramları vasitəsilə istifadəçilərin telefonlarındakı SMS-mesajlara, kontaktlara, zəng tarixçəsinə və digər məlumatlara giriş əldə ediblər. Daha sonra onlar vəsaitlərin oğurlandığı bank kartlarına özləri üçün giriş açıblar.Bildirilib ki, qrupun üzvləri müxtəlif ölkələrin vətəndaşlarıdır. Onlar teleqramda qapalı qrup vasitəsilə əlaqə saxlayıblar. ",2025-07-24 17:23:48.736874
 Süni intellekt qədim “Babil himni”nin itmiş mətnini üzə çıxarıb ,https://xeberler.az/new/details/suni-intellekt-qedim-babil-himninin-itmis-metnini-uze-cixarib--35808.htm,https://xeberler.az/img/mid/43405.jpg,15-07-2025, 08:25,SÜNİ İNTELLEKT VƏ DATA ,"Süni intellekt texnologiyalarından istifadə etməklə “Babil himni” kimi tanınan mixi yazılar üzə çıxarılaraq oxunub.Xeberler.az Azərtaca istinadən məlumat verir ki, bunu Bağdad Universitetinin Sosial və İctimai Elmlər fakültəsi iyulun 14-də yaydığı bəyanatında bildirib.Qeyd olunur ki, Münhen Universitetinin Elektron Babil Ədəbiyyatı Platforması (eBL) ilə əməkdaşlıq çərçivəsində həyata keçirilən tədqiqat nəticəsində ""Sappar"" arxeoloji ərazisində tapılmış iki mixi yazılı lövhənin hissələrindəki mətnləri birləşdirərək itmiş bir mətnin yenidən qurulmasına nail olunub.Bundan sonra mətnin məzmunu süni intellekt vasitəsilə rəqəmsal şəkildə birləşdirilib. Nəticədə, təxminən 250 sətirdən ibarət, akkad dilində yazılmış və Babilin milli tanrısı Mardukun kainatın nizamlayıcısı, insanların qoruyucusu və məbədlərin qurucusu kimi tərənnüm edildiyi ədəbi mətn ortaya çıxıb.Tədqiqatçıların sözlərinə görə, himndə Babil şəhərinin gözəlliyi və onu iki yerə ayıran Fərat çayının təsviri yüksək ədəbi dillə təqdim olunur.Layihənin nəticələri bir neçə beynəlxalq akademik jurnalda dərc edilib və mətn eBL platformasına daxil edilib. Bu, dünyanın müxtəlif ölkələrindən olan tədqiqatçılara mətni oxumaq və araşdırmaq imkanı yaradıb. Bu addım, süni intellektin itmiş mixi yazıların üzə çıxarılaraq oxunmasında istifadəsinə dair ən mühüm nümunələrdən biri kimi qiymətləndirilir.Qeyd olunmalıdır ki, himnin təxminən üçdə bir hissəsi hələ də itmiş sayılır. Lakin tədqiqat qrupu gələcəkdə eBL platforması üzərindən aparılacaq davamlı təhlillərlə bu boşluğun doldurula biləcəyinə ümid edir. Bu, qədim Mesopotamiya mədəniyyətini və insan düşüncəsini əks etdirən mətnlərin yenidən canlandırılmasına töhfə verəcək.Himndə Mardukun şəfaverici gücü, Babil şəhərinin əzəməti və Fərat çayının suvarmada istifadəsi ədəbi dillə vəsf edilir. Bundan başqa, mətndə Babilin iki əfsanəvi hökmdarı – Ululu və Alcarın adları çəkilir.Bununla yanaşı, Elektron Babil Kitabxanasının yardımı ilə himnin eyni məzmununu ehtiva edən iyirmi əlavə mətn də aşkar edilib. Bu mətnlər eramızdan əvvəl VII əsrdən I–II əsrlərə qədər olan dövrə aiddir.Bağda Universitetinin rektoru Bəha İbrahim İnsaf mətni mühüm tapıntı adlandırıb və gələn il universitetdə keçiriləcək Beynəlxalq Assuriyaşünaslar Konfransına yaxşı töhfə olduğunu bildirib. ",2025-07-24 17:23:49.412661
 Media nümayəndələri üçün “Sosial Jurnalistika” təlimi keçirilib ,https://xeberler.az/new/details/media-numayendeleri-ucun-sosial-jurnalistika-telimi-kecirilib--35807.htm,https://xeberler.az/img/mid/43404.jpg,14-07-2025, 20:57,TV VƏ RADİO ,"Əmək və Əhalinin Sosial Müdafiəsi Nazirliyinin tabeliyində Əmək Bazarı və Sosial Müdafiə Məsələləri üzrə Milli Observatoriyanın Təlim və İnkişaf Mərkəzində milli mətbuatın 150 illik yubileyi münasibətilə media nümayəndələri üçün “Sosial Jurnalistika” təlimi təşkil edilib.Xeberler.az məlumat verir ki, budəfəki təlimin əsas mövzusu “DOST Agentliyi tərəfindən göstərilən xidmətlər” olub. Təlimdə ölkənin müxtəlif informasiya resurslarını təmsil edən 20 media qurumundan jurnalistlər iştirak ediblər.Onlara DOST Konsepsiyasının mahiyyəti, “Bir Pəncərə” modeli çərçivəsində xidmətlərin təşkili, rəqəmsallaşma səviyyəsi, xidmət kanalları, DOST şəbəkəsinin genişləndirilməsi strategiyası və “Könüllü DOST” proqramı barədə ətraflı məlumat verilib.Qeyd olunub ki, DOST Agentliyi vətəndaşlara 13 əsas istiqamət üzrə ümumilikdə 161 adda sosial xidmət təqdim edir. Bu xidmətlərin 92 faizi rəqəmsal formatda əlçatandır ki, bu da vətəndaşların xidmətlərə daha sürətli, şəffaf və rahat şəkildə çıxışını təmin edir.Təlimin iştirakçıları, həmçinin DOST mərkəzlərinin fəaliyyəti ilə bağlı praktiki nümunələrlə tanış olublar. Sonra jurnalistlərin sualları cavablandırılıb və sosial sahədə informasiya mübadiləsinin gücləndirilməsi yolları müzakirə edilib.Sonda iştirakçılara sertifikatlar təqdim olunub.   Qeyd edək ki, “Sosial Jurnalistika” təlimlərinin təşkilində əsas məqsəd media nümayəndələrinin sosial müdafiə sahələrinə dair mövzular üzrə dolğun məlumatlandırılması, bu mövzulara peşəkar yanaşma bacarıqlarının artırılması, sahəvi biliklərinin inkişaf etdirilməsi və media ilə səmərəli əməkdaşlığın qurulmasıdır. ",2025-07-24 17:23:49.997916
" Azərbaycan nümayəndələri ""Süni intellektlə bağlı"" layihədə iştirak ediblər ",https://xeberler.az/new/details/azerbaycan-numayendeleri-suni-intellektle-bagli-layihede-istirak-edibler--35806.htm,https://xeberler.az/img/mid/43398.jpg,14-07-2025, 17:47,SÜNİ İNTELLEKT VƏ DATA ,"Azərbaycan İsveçrə Konfederasiyasının Cenevrə şəhərində keçirilən “Beynəlxalq Standartlaşdırma Təşkilatı (ISO) tərəfindən təşkil olunan “Süni intellekt idarəetmə və standartlarında bacarıqların artırılması” layihəsində və Xeyir üçün Süni İntellekt Zirvə Görüşündə (AI for Good Summit) təmsil olunub.Xeberler.az bildirir ki, layihənin tələblərinə uyğun olaraq “İnformasiya-kommunikasiya texnologiyaları” standartlaşdırma üzrə Texniki Komitənin (AZSTAND/TK-05) sədri – Azərbaycan Respublikasının Rəqəmsal İnkişaf və Nəqliyyat Nazirliyinin Aparat rəhbərinin müavini Bəxtiyar Məmmədov və Texniki Komitənin əlaqələndiricisi – Azərbaycan Standartlaşdırma İnstitutunun Elektrotexnika, informasiya texnologiyaları və telekommunikasiya sahələrinin standartlaşdırılması şöbəsinin müdiri Firuzə Bəhrinin layihədə iştirak etmək məqsədilə namizədliyi ISO tərəfindən təsdiq edilib.Müsabiqənin qalibləri kimi Azərbaycan Respublikası ilə yanaşı, Bahama adaları, Braziliya, Böyük Britaniya, Kanada, Misir, Hindistan, İndoneziya, Malayziya, Niderland Krallığı, Səudiyyə Ərəbistanı, Cənubi Afrika, Cənubi Koreya, Uqanda və Amerika Birləşmiş Ştatlarının nümayəndələri də layihədə iştirak etmək hüququ qazanıblar.Layihənin əsas məqsədi maraqlı tərəfləri süni intellektin idarə olunması sahəsində beynəlxalq və yerli standartlara uyğun ən yaxşı tənzimləmə təcrübələri barədə məlumatlandırmaq, həmçinin süni intellekt siyasəti və standartları ilə bağlı bilik və təcrübə mübadiləsini təşviq etməkdir.Tədbir iştirakçılarına Azərbaycan Respublikası Prezidentinin 2025-ci il 15 mart tarixli 530 nömrəli Sərəncamı ilə təsdiq olunmuş “Azərbaycan Respublikasının 2025 – 2028-ci illər üçün süni intellekt Strategiyası” və süni intellekt sahəsində “İnformasiya-kommunikasiya texnologiyaları” standartlaşdırma üzrə Texniki Komitə (AZSTAND/TK- 05) tərəfindən qəbul olunmuş və Azərbaycan Standartlaşdırma İnstitutunun (AZSTAND) təsdiq etdiyi standartlar barədə ətraflı məlumat verilib.Səfər çərçivəsində seçilmiş nümayəndələr Beynəlxalq Telekommunikasiya İttifaqı (ITU) tərəfindən təşkil olunan “Artificial Intelligence for Good” adlı qlobal süni intellekt sammitinə də qatılıblar. ",2025-07-24 17:23:50.577787
 DTX-in “darknet” əməliyyatı nəyi göstərdi? - Ekspert ,https://xeberler.az/new/details/dtx-in-darknet-emeliyyati-neyi-gosterdi-ekspert--35805.htm,https://xeberler.az/img/mid/40415.jpg,14-07-2025, 17:33,MÜSAHİBƏ ,"""30 ildir bu sektorda olsam da, Azərbaycanda darknetdə reallaşan bir cinayətin açılması, burada “məskunlaşan” kibercinayətkarın tutulması ilə bağlı hadisəni xatırlamıram"".Xeberler.az bildirir ki, bu sözləri Azərbaycan İnternet Formunun Prezidenti, ekspert Osman Gündüz deyib. Osman Gündüzün sözlərinə görə, real dünyada cinayət yolu ilə əldə olunanların leqallaşdırılması üçün offshore şirkətlər və banklardan, müxtəlif əmlaklara yatırımlardan, sənət əsərləri alqı-satqısından, “çirkli kassalar ”, qumarxanalar və landromatlatlardan istifadə olunur: ""Rəqəmsal dünyada isə bu proses qlobal şəbəkənin darknet deyilən seqmentində həyata keçirilir. Yəni rəqəmsal dünyada oğurlanan nə varsa burada satılır. Dövlət və özəllərdən oğurlanan datalar, bank kartları, fərdi məlumatlar, prezidentlərdən tutmuş ən adi səviyyədək olan şəxslərin telefon nömrələrinin alqı-satqısı darknetdə həyata keçirilir. Ən peşəkar, ən bacarıqlı xakerlər burada “oturuşublar”. Xırda işlərlə məşğul olmurlar. Alqı-satqı prosesi də elə qurulur ki, heç bir izi-tozu qalmır, adətən anonim şəbəkələrdən, anonim brouzerlərdən, kriptolardan istifadə olunur"". Ekspert qeyd edib ki, dünyada cəmi bir neçə ölkədə darknetdə baş verən cinayətlərin aşkara çıxarılması halları sahəsində təcrübə formalaşıb. Ən müasir kiber texnologiyalardan istifadə edilməklə bunlar həyata keçirilir: ""İndi məlum olur ki, DTX bu istiqamətdə uğurlu bir əməliyyat keçirib. Azərbaycanda ilk dəfə olaraq “darknet” üzərindən fəaliyyət göstərən kibercinayətkar qrup DTX tərəfindən ifşa olunub. Dəstə üzvləri hətta kritik hesab olunan qurumlara kiber hücumlar etməklə uzun müddət xeyli “iş” görə biliblərmiş. Təsəvvür edirəm ki, onlarda kimlərlə və hansı qurumlarla bağlı hansı datalar ola bilərdi. Xeyli sayda vətəndaşlarımızın şəxsi və maliyyə məlumatlarını ələ keçirmək üçün saxta saytlar, zərərli mobil tətbiqlər, spoofing zənglər (istənilən şəxsin telefon nömrəsini təqlid etməklə zəng etməyə imkan verən proqram) və phishing texnikaları vasitəsilə sistemli şəkildə fəaliyyət göstəriblər. Bu səviyyədə gizli və texniki cəhətdən güclü qruplaşmanın aşkara çıxarılması sadəcə təsadüf və ya şikayət əsasında aşkarlanan bir hal ola bilməz. Bunun ehtimalı sıfra bərabərdir. Darknetdə təsadüflər olmur"". Osman Gündüz bildirib ki , DTX kritik sektorun kiber təhlükəsizliyi ilə bağlı son illərdə əldə etdiyi səlahiyyətlərdən sonra kiber əməliyyat potensialını xeyli inkişaf etdirə bilib və artıq “görünməyən internet”ə də real müdaxilə edə bildiyini göstərir. Aparılan əməliyyatın xarakterinə əsasən demək olar ki, qurum ciddi texniki, texnoloji resurslar və insan kapitalı formalaşdıra bilib. İstisna etmirəm ki, beynəlxalq əməkdaşlıq da olmamış deyil. DTX qaranlıq dünyada olan bu kibercinayətin izinə necə düşə bilib? ""Beləliklə, DTX bununla sübut etmiş oldu ki, darknetdə data bazarlığı, xüsusən də kritik qurumlar və ""şəxslərlə"" bağlı data bazarlığı da gizli qalmayacaq. Çox təqdirəlayiqdir. Və kibercinayətkarlar da bunun fərqində olmalıdırlar. Burada daha bir incə məqam var. Həbs edilən əsas fiqur – Nihad Hacıyev – şübhəsiz ki, texniki-texnoloji cəhətdən yüksək hazırlıqlı bir gəncdir. Onun fəaliyyəti cinayət xarakterli olsa da, bu qədər kompleks texniki biliklərin zərər üçün deyil, ölkənin kiber müdafiəsi üçün istifadə olunması daha faydalı olardı. Bəlkə də belə gənclər üçün alternativ cəza və reabilitasiya mexanizmləri düşünməyə ehtiyac var. Yoxsa biz potensial “mühafizəçi”ni “kiber hücumçu” kimi itirəcəyik. Çünki rəqəmsal təhlükələr də hər gün artır, amma bu təhlükələri zamanında anlayan və qarşısını alan kadrlar da çox azdır"". ",2025-07-24 17:23:50.886441
 “Süni intellekt elmi tədqiqatlarda” mövzusunda elmi seminar keçirilib ,https://xeberler.az/new/details/suni-intellekt-elmi-tedqiqatlarda-movzusunda-elmi-seminar-kecirilib--35804.htm,https://xeberler.az/img/mid/43394.jpg,14-07-2025, 15:50,SÜNİ İNTELLEKT VƏ DATA ,"Elm və Təhsil Nazirliyi Radiasiya Problemləri İnstitutunun və Azərbaycan Memarlıq və İnşaat Universitetinin birgə təşkilatçılığı ilə “Süni intellekt elmi tədqiqatlarda” mövzusunda elmi seminar keçirilib.Xeberler.az bildirir ki, bu barədə institutdan məlumat verilib.Tədbiri açan institutun baş direktoru AMEA-nın müxbir üzvü İslam Mustafayev fizika elmləri doktoru Nüşabə Hacıyevanın 75 illik yubileyi münasibətilə təbrik edib və uzun illər ərzində apardığı elmi-tədqiqat işləri ilə elmə verdiyi töhfələri xüsusi vurğulayıb.Sonra kimya elmləri doktoru Zenfira İsgəndərovanın radiasiya problemləri sahəsində apardığı araşdırmanın əsas nəticələri diqqətə çatdırılıb.Seminarda Azərbaycan Memarlıq və İnşaat Universitetinin İnformasiya Kommunikasiya Texnologiyaları Mərkəzinin direktoru texnika üzrə fəlsəfə doktoru Sərxan Talıbzadə “Süni intellekt elmi tədqiqatlarda” adlı məruzə ilə çıxış edib. O, bu sahədəki perspektivlər, texnologiyanın elmdə rolu və gələcək inkişaf imkanları barədə geniş məlumat verib.Sonda sual-cavab sessiyası keçirilib, iştirakçılar mövzu ətrafında fikir mübadiləsi aparıblar. ",2025-07-24 17:23:51.403277
 “WTDC-25” Könüllülük Proqramında müsahibə mərhələsi başa çatıb ,https://xeberler.az/new/details/wtdc-25-konulluluk-proqraminda-musahibe-merhelesi-basa-catib--35803.htm,https://xeberler.az/img/mid/43393.jpg,14-07-2025, 15:46,TƏDBİRLƏR ,"Cari ilin 17-28 noyabr tarixlərində Bakıda keçiriləcək Beynəlxalq Telekommunikasiya İttifaqının (BTİ) Dünya Telekommunikasiya İnkişaf Konfransı (WTDC-25) çərçivəsində təşkil edilən Könüllülük Proqramının müsahibə mərhələsi uğurla yekunlaşıb.Xeberler.az bildirir ki, Beynəlxalq Telekommunikasiya İttifaqı telekommunikasiya və informasiya-kommunikasiya texnologiyalarının inkişafını təşviq edən, onların qlobal miqyasda əlçatanlığını və səmərəli istifadəsini təmin edən BMT-nin aparıcı ixtisaslaşmış qurumudur. Təşkilat inkişaf etməkdə olan ölkələrdə rəqəmsal bərabərliyi gücləndirmək və innovativ həlləri irəli sürmək məqsədilə hər dörd ildən bir Ümumdünya Telekommunikasiyanın İnkişafı Konfransını keçirir.“WTDC” rəqəmsal transformasiya proseslərini sürətləndirmək və ölkələr arasında rəqəmsal uçurumu aradan qaldırmaq üçün qlobal liderləri, siyasətçiləri və sənaye nümayəndələrini bir araya gətirən yüksəksəviyyəli beynəlxalq platformadır. Tədbirətəxminən 150 ölkədən 1500-dən çox iştirakçı qatılır və burada dayanıqlı inkişaf məqsədlərinə uyğun yeni siyasətlərin və fəaliyyət planlarının hazırlanması müzakirəolunur. Konfrans Azərbaycanda Rəqəmsal İnkişaf və Nəqliyyat Nazirliyinin təşkilatçılığı ilə keçiriləcək.Proqrama böyük maraq göstərən 500-dən çox könüllü namizəd əvvəllər Azərbaycanda keçirilmiş beynəlxalq tədbirlərdə könüllü təcrübəsi olan şəxslər arasından seçilərək müsahibələrə dəvət alıb. Namizədlərin qiymətləndirilməsi zamanı aşağıdakı əsas meyarlar nəzərə alınıb:Güclü ünsiyyət və komandada işləmək bacarıqları;Dinamik mühitlərdə çevik və davamlı işləmək qabiliyyəti;Müxtəlif mədəniyyətləri və fərqli bioqrafiyaları təmsil edən insanlara hörmətlə yanaşma;İngilis dili bilikləri (əlavə xarici dil bilikləri üstünlük hesab edilir).Yekun seçim mərhələsindən sonra təsdiqlənmiş könüllülər “WTDC-25”dən əvvəl keçiriləcək və bir neçə mərhələdən ibarət olacaq xüsusi təlim proqramına dəvət ediləcəklər. Təlimlər könüllülərin tədbir zamanı öhdəliklərini peşəkar səviyyədə yerinə yetirmələri üçün nəzərdə tutulub. ",2025-07-24 17:23:52.011905
 “AI Startup Challenge” müsabiqəsinin qalibləri elan olunub ,https://xeberler.az/new/details/ai-startup-challenge-musabiqesinin-qalibleri-elan-olunub--35802.htm,https://xeberler.az/img/mid/43392.jpg,14-07-2025, 15:44,STARTAP AZƏRBAYCAN ,"ABB İnnovasiya, Mastercard və ADA Universitetinin birgə təşkil etdiyi “AI Startup Challenge” müsabiqəsi uğurla baş tutub. Süni intellekt sahəsində innovativ ideyaların və texnoloji həllərin bir araya gətirilməsi məqsədi daşıyan yarışmada iştirak üçün 200 komanda müraciət edib. Onlardan 40-ı seçim mərhələsini keçərək finalda iştirak haqqı qazanıb. Müsabiqə zamanı komandalar real sektor problemlərinə yönəlmiş AI əsaslı layihələrini yerli və xarici ekspertlərdən ibarət münsiflər heyətinə təqdim ediblər.Xeberler.az bildirir ki, müsabiqədə ilk 3 yeri “Granslate”, “Agentixa” və “Innoroom” komandaları tutub. Həmin komandalar 5 000, 3 000 və 2 000 AZN məbləğində mükafat qazanıblar.Eyni zamanda ilk 20 komanda ABB İnnovasiyanın preinkubasiya proqramına keçid və Mastercard Sandbox platformasına çıxış imkanı qazanıb.ABB İnnovasiya süni intellektin real sektorlara inteqrasiyasını dəstəkləmək, yerli texnoloji komandaların inkişafına töhfə vermək və beynəlxalq potensiallı layihələri önə çıxarmaq məqsədilə belə təşəbbüsləri davam etdirmək niyyətindədir.ABB İnnovasiyanın yeni imkanları haqqında ətraflı məlumatları buradan əldə edə bilərsiniz.ABB-nin müasir, faydalı və universal məhsul və xidmətləri barədə məlumatları Bankın filial və şöbələrindən, https://abb-bank.az/ rəsmi internet səhifəsindən və ya 937 nömrəli Məlumat Mərkəzindən, həmçinin rəsmi Facebook səhifəsindən əldə etmək olar. ",2025-07-24 17:23:52.650505
 İtaliyanın “RAI 1” kanalı “ASAN xidmət”in fəaliyyətini işıqlandırıb ,https://xeberler.az/new/details/italiyanin-rai-1-kanali-asan-xidmetin-fealiyyetini-isiqlandirib--35801.htm,https://xeberler.az/img/mid/43388.jpg,14-07-2025, 15:40,TƏDBİRLƏR ,"İtaliyanın məşhur “RAI 1” kanalı Azərbaycanda dövlət xidmətlərinin göstərilməsi sahəsində rəqəmsal texnologiyaların və süni intellekt həllərinin tətbiqi ilə bağlı sujet yayımlayıb.Xeberler.az bildirir ki, Azərbaycan Respublikasının Prezidenti yanında Vətəndaşlara Xidmət və Sosial İnnovasiyalar üzrə Dövlət Agentliyinin ictimaiyyətlə əlaqələr şöbəsindən verilən məlumata görə, jurnalist Barbara Karfanya tərəfindən hazırlanan materialda agentliyin və “ASAN xidmət”in fəaliyyətinə də xüsusi yer ayrılıb.Diqqətə çatdırılıb ki, Azərbaycan Prezidentin təşəbbüsü ilə yaradılmış “ASAN xidmət” mərkəzləri və burada tətbiq olunan innovativ texnologiyalar nəticəsində vətəndaş məmnunluğunun əldə olunması istiqamətində uğurlu nəticələr var. Vurğulanıb ki, dövlət orqanları ilə vətəndaşlar arasında əsas görüş yerinə çevrilən mərkəzlərdə 400-dən çox xidmət göstərilir və bu əsl gələcəyə baxışdır.Həmçinin “ASAN xidmət”in 2015-ci ildə BMT-nin Dövlət Xidmətləri Mükafatına layiq görüldüyü və bu modelin dövlət idarəçiliyində innovasiyalar axtaran ölkələr üçün nümunə olduğu ifadə olunur.Sujetdə müasir innovativ texnologiyaların tətbiqi istiqamətində Səyyar ASAN xidmətin və “INNOLAND” İnkubasiya və Akselerasiya Mərkəzi barədə məlumat verilir. Həmçinin vətəndaşlara xidmət sahəsində ASAN könüllülərinin reallaşdırdığı təşəbbüslərdən də söz açılır. ",2025-07-24 17:23:53.329681
 Kosmosda iki qara dəliyin birləşməsi qeydə alınıb ,https://xeberler.az/new/details/kosmosda-iki-qara-deliyin-birlesmesi-qeyde-alinib--35800.htm,https://xeberler.az/img/mid/43379.jpg,14-07-2025, 15:33,KOSMOS ,"Lazer İnterferometr Qravitasiya-Dalğa Rəsədxanası (LIGO) layihəsində iştirak edən beynəlxalq alimlər qrupu Yerdən 10 milyard işıq ili uzaqlıqda, kosmosda iki qara dəliyin indiyə qədər ən böyük birləşməsini qeydə alıb. Xeberler.az bildirir ki, bu barədə “The Guardian” qəzeti məlumat yayıb.Kardiff Universitetinin Qravitasiya Tədqiqatları İnstitutunun rəhbəri və layihənin iştirakçısı Mark Hannam qəzetə müsahibəsində bildirib: “Bunlar Kainatda müşahidə edə biləcəyimiz ən güclü, lakin siqnallar Yerə çatdıqda, alimlərin ölçə biləcəyi ən zəif hadisələrdir”.Birləşmə prosesi ultra həssas qravitasiya dalğası detektorları sayəsində aşkar edilib. Hannamın fikrincə, hər iki qara dəliyin kütlələri etibarlı şəkildə qeydə alına bilənlər arasında ən ağırı idi: onlardan birincisi Günəşdən 103 dəfə, ikincisi isə 137 dəfə ağırdır. Eyni zamanda, hər iki dəlik bir-birinin ətrafında uzun müddət Yerin Günəş ətrafında fırlanmasından 400 min dəfə daha sürətlə hərəkət edib. Bu, nəzəri olaraq, belə kosmik obyektlər üçün maksimum sürət həddidir.Alimlər belə böyük kütləni və digər anomal parametrləri onunla izah edirlər ki, bu kosmik cisimlər həm də daha kiçik qara dəliklərin birləşməsinin nəticəsidir.Mark Hannam bildirib ki, alimlər gələcəkdə onların aşkarlanması üçün elmi-texniki bazanın inkişafına arxalanaraq daha böyük qara dəliklərin birləşməsini gözləyirlər. 1990-cı illərə qədər qara dəlikləri yalnız elektromaqnit şüalanma parametrlərini qeyd etməklə müşahidə etmək mümkün idi, sonra qravitasiya dalğalarının qeydə alınması üçün yeni texnologiya alimlərin imkanlarını xeyli genişləndirdi. Yaxın 10-15 il ərzində dünya rəsədxanalarında yeni avadanlıqların tətbiqi gözləmədiyimiz sürprizlər verə bilər.LIGO layihəsinin həyata keçirilməsinə 1992-ci ildə başlanılıb, Beynəlxalq Rəsədxana Birliyi ABŞ, Böyük Britaniya, Rusiya, Almaniya, Kanada, İsrail, Çin, Hindistan və Braziliya da daxil olmaqla 20-dən çox ölkədən 40-a yaxın tədqiqat institutunu və 1,5 min alimi birləşdirir. Layihənin əsas məqsədi kosmik mənşəli qravitasiya dalğalarının eksperimental aşkarlanmasıdır. ",2025-07-24 17:23:53.936734
" ""Şəxsiyyət vəsiqəsi haqqında” qanuna dəyişiklik edilib ",https://xeberler.az/new/details/sexsiyyet-vesiqesi-haqqinda-qanuna-deyisiklik-edilib--35799.htm,https://xeberler.az/img/mid/43286.jpg,14-07-2025, 12:59,QANUNVERİCİLİK ,"Azərbaycanda şəxsiyyət vəsiqəsinin forması və üzərində olan məlumatların dairəsi dəyişir.Xeberler.az bildirir ki, bu, Milli Məclisin bu gün keçirilən iclasında müzakirəyə çıxarılan “Azərbaycan Respublikası vətəndaşının şəxsiyyət vəsiqəsi haqqında” qanuna təklif olunan dəyişiklikdə əksini tapıb.Dəyişiklik Azərbaycan Respublikası vətəndaşının şəxsiyyət vəsiqəsinin Beynəlxalq Mülki Aviasiya Təşkilatının (İCAO) 9303 nömrəli standartının tələblərinə uyğunlaşdırılması, həmçinin şəxsiyyət vəsiqəsinin istifadəsi üzrə yaranmış bəzi çətinliklərin aradan qaldırılması məqsədilə təklif olunur.Azərbaycan Respublikası vətəndaşının şəxsiyyət vəsiqəsi səyahət sənədi kimi də (Türkiyəyə münasibətdə) istifadə olunur. Şəxsiyyət vəsiqəsinin üzərində şəxsin ünvanı barədə məlumatın əks olunmaması vəsiqənin istifadəsi üzrə bəzi çətinliklərə səbəb olur. Bu baxımdan, şəxsiyyət vəsiqəsinin formasında və üzərində olan məlumatların dairəsində dəyişiklik edilməsi zərurəti yaranıb. Buna görə də şəxsiyyət vəsiqəsində əks olunan məlumatların tərkibinin yenilənməsi təklif olunur. Belə ki, şəxsiyyət vəsiqəsində göstərilən məlumatlara yaşayış yeri və vətəndaşlıq məlumatları əlavə edilir. Eyni zamanda elektron daşıyıcıda (çipdə) əvvəlki variantla müqayisədə yalnız daha zəruri məlumatların saxlanılması təklif olunur.Təklif olunan digər dəyişiklik ondan ibarətdir ki, vətəndaşın ailə vəziyyəti, valideynləri, uşaqları, hərbi vəzifəsi və digər məlumatlar artıq birbaşa elektron daşıyıcıda deyil, IAMAS (idarələrarası avtomatlaşdırılmış məlumat-axtarış sistemi) vasitəsilə saxlanılacaq və kriptoqrafik mühafizə olunacaq. Şəxsiyyət vəsiqəsi ilə bağlı məlumatların kriptoqrafik mühafizəsi onların məxfiliyinin, bütövlüyünün və icazəsiz müdaxilədən qorunmasının təmin olunması məqsədini daşıyır.Qanun layihəsində vəsiqənin verilməsi qaydalarına da dəyişikliklər təklif olunur.Vəsiqə dəyişdirilməli olan hallara yaşayış yerinin dəyişməsi əlavə olunur. Bundan başqa, əgər vəsiqə və ya elektron daşıyıcısında texniki və ya məzmunla bağlı səhv aşkar edilərsə, düzəlişin dövlət rüsumu tutulmadan həyata keçirilməsi nəzərdə tutulur.Beləliklə, təklif olunan bu dəyişikliklər şəxsiyyət vəsiqəsi ilə bağlı məlumatların daha müasir sistemlərdə, təhlükəsiz və çevik şəkildə idarə olunmasını, həmçinin, sənədləşmə prosedurlarının və xidmətlərin vətəndaş üçün sadələşdirilməsini təmin edəcək.Müzakirələrdən sonra qanun layihəsi səsverməyə çıxarılaraq üçüncü oxunuşda qəbul edilib.   ",2025-07-24 17:23:54.449272
 İnformasiya agentliklərinə dair yeni tələblər müəyyənləşir ,https://xeberler.az/new/details/informasiya-agentliklerine-dair-yeni-telebler-mueyyenlesir--35798.htm,https://xeberler.az/img/mid/43200.jpg,14-07-2025, 12:57,QANUNVERİCİLİK ,"İnformasiya agentliklərinə dair yeni tələblər müəyyənləşir.Xeberler.az məlumat verir ki, bu, Milli Məclisin bu gün keçirilən iclasında müzakirəyə çıxarılan ""Media haqqında"" qanuna təklif edilən dəyişiklikdə əksini tapıb.İnformasiya agentliyinin azı 20 (iyirmi) media subyekti ilə informasiya verilməsi (əldə edilməsi) haqqında müqaviləsi olmalı, azı 5 (beş) xarici ölkədə jurnalisti akkreditasiya olunmalı, həmçinin hər ay 20 (iyirmi) gün ərzində gündəlik dərc etdiyi kütləvi informasiyanın ümumi həcminin azı 80 (səksən) faizi bu Qanunun 60.5-ci maddəsində nəzərdə tutulan tələblərə cavab verməlidir.Qeyd edək ki, qanunun 60.5-ci maddəsinə əsasən, onlayn media subyekti redaksiyaları) hər ay 20 (iyirmi) gün ərzində gündəlik azı 20 (iyirmi) kütləvi informasiya dərc etdikdə onun fəaliyyəti davamlı hesab olunur.Qanun layihəsi müzakirələrdən sonra üçüncü oxunuşda qəbul edilib. ",2025-07-24 17:23:54.766158
 “Media haqqında” Qanuna təklif edilən dəyişikliklər təsdiqlənib ,https://xeberler.az/new/details/media-haqqinda-qanuna-teklif-edilen-deyisiklikler-tesdiqlenib--35797.htm,https://xeberler.az/img/mid/43209.jpg,14-07-2025, 12:54,QANUNVERİCİLİK ,"Mülki Məcəllədə, İnzibati Xətalar Məcəlləsində, “Media haqqında” və “Hüquqi şəxslərin dövlət qeydiyyatı və dövlət reyestri haqqında” qanunlarda dəyişiklik edilməsi barədə qanun layihəsi üçüncü oxunuşda təsdiqlənib.Xeberler.az məlumat verir ki, qanun layihəsi Milli Məclisin iyulun 14-də keçirilən iclasının gündəliyinə daxil edilib.Sənədə əsasən, “Media haqqında” Qanunda “Media subyekti” anlayışı Azərbaycanda xarici media subyektlərinin filial və nümayəndəliklərini də əhatə etməsi məqsədilə genişləndirilib. Xarici media subyektlərinin filial və nümayəndəliklərinin Azərbaycanda fəaliyyət qaydasının beynəlxalq müqavilələrlə tənzimlənməsi nəzərdə tutulur, ölkəmizdə fəaliyyət göstərəcək filial və nümayəndəliyin Dövlət Vergi Xidmətində (DVX) qeydiyyatdan keçdikdən sonra Media Reyestrinə daxil edilməsi üçün müraciət etməsi tələbi gətirilir. Bununla yanaşı, “xarici jurnalistlər” ifadəsi “xarici media nümayəndələri” ifadəsi ilə əvəzlənir.Layihədə, həmçinin saxta məlumatların dərci və yayımını qadağan edən norma müəyyən edilir. İnformasiya agentliklərinə münasibətdə xarici ölkələrdə akkreditasiyadan keçmiş jurnalistlər və digər subyektlərlə informasiya əldə edilməsi (verilməsi) barədə müqavilələr üzrə minimum say müəyyənləşdirilir, həmçinin istehsal etdikləri informasiyanın minimum nisbətinə dair tələblər təsbit olunur.Media subyektlərinin (redaksiyalarının) adlarının digər media subyektlərinin adları ilə eyni və ya oxşar olmaması, onların adlarında ictimai qaydaya, mənəviyyata və əxlaqa zidd olan, istifadəçiləri yanılda bilən ifadələrdən istifadə edilməməsinə dair norma əlavə edilir. Media Reyestrində olmayan, şantaj, böhtan xarakterli, qərəzli materiallar, saxta məlumatlar dərc edən qəzetlərin fəaliyyətinin qarşısının alınması məqsədilə onların nəşri və yayımı qadağan olunur. Media Reyestrində olmadan həyata keçirilən media fəaliyyətinin qanunsuzluğu birbaşa təsbit edilir.Xarici media subyektlərinin filial və nümayəndəlikləri də daxil olmaqla, bütün media subyektlərinin onlayn resurslarına münasibətdə mediada dərci və yayımı qadağan olunan materiallar üzrə tədbirlərin görülməsinin Medianın İnkişafı Agentliyinin səlahiyyətlərinə aid edilməsinə dair dəyişiklik edilir.Qeyd edilib ki, Mülki Məcəllədəki dəyişiklikdə Medianın İnkişafı Agentliyinin müraciəti əsasında DVX tərəfindən bu Məcəllənin 59 - 61-ci maddələrində hüquqi şəxsin ləğv edilməsi ilə bağlı qaydalar tətbiq edilmədən Azərbaycan Respublikasında xarici media subyektlərinin filial və nümayəndəliklərinin ləğv olunaraq hüquqi şəxslərin dövlət reyestrindən çıxarılmasının təmin edilməsi nəzərdə tutulur.İnzibati Xətalar Məcəlləsində Media Reyestrində olmadan fəaliyyət göstərən çap mediası subyektinin çap mediası məhsulunun həmin subyekt, nəşriyyat və ya yayıcı tərəfindən nəşri və ya yayımına görə inzibati məsuliyyət müəyyən edilir.""Hüquqi şəxslərin dövlət qeydiyyatı və dövlət reyestri haqqında"" Qanunda isə xarici media subyektinin filial və nümayəndəliyinin beynəlxalq müqavilədə nəzərdə tutulmadan və ya Media Reyestrinə daxil edilmədən fəaliyyət göstərməsi, habelə Media Reyestrindən çıxarılması DVX tərəfindən onun ləğvi üçün əsas kimi müəyyənləşdirilir. ",2025-07-24 17:23:55.533509
 Azercell-dən “Premium” tarif istifadəçilərinə 6 aylıq pulsuz “Wolt+” abunəliyi! ,https://xeberler.az/new/details/azercell-den-premium-tarif-istifadecilerine-6-ayliq-pulsuz-wolt+-abuneliyi--35796.htm,https://xeberler.az/img/mid/43378.jpg,14-07-2025, 12:51,MOBİL RABİTƏ ,"Azercell “Premium+” loyallıq proqramı çərçivəsində “Premium” tarif istifadəçilərinə daha bir üstünlük təqdim edir. Yeni kampaniya çərçivəsində “Premium” tarif abunəçiləri “Wolt+” xidmətindən 6 ay ərzində ödənişsiz istifadə imkanı əldə edirlər.“Wolt+” abunəliyinə qoşulan istifadəçilər restoran və mağazalardan pulsuz çatdırılma, “take away” sifarişlərində 10% endirim və eksklüziv təkliflərdən faydalana bilərlər. Bu üstünlüklər müştərilərə gündəlik sifarişlərini daha rahat və sərfəli etməyə şərait yaradır.Kampaniyadan yararlanmaq üçün “Premium” tarif abunəçilərinin “Azercell” mobil tətbiqinə daxil olaraq “Wolt+” bannerinə klik etmələri kifayətdir. Bu zaman istifadəçilər avtomatik olaraq “Wolt” tətbiqinə yönləndirilir və kampaniyaya qoşulmaq üçün təqdim olunan xüsusi promo kod aktivləşdirilir. Qeyd olunan mərhələlər tamamlandıqdan sonra istifadəçilər 6 aylıq “Wolt+” abunəliyindən faydalana bilirlər.Bu və digər üstünlüklər haqqında ətraflı məlumat üçün: Premium+ | Azercell ",2025-07-24 17:23:55.848294
" Əcnəbilər üçün rəqəmsal qeydiyyat xidməti ""mygov""a inteqrasiya olunub ",https://xeberler.az/new/details/ecnebiler-ucun-reqemsal-qeydiyyat-xidmeti-mygova-inteqrasiya-olunub--35795.htm,https://xeberler.az/img/mid/43377.jpg,14-07-2025, 11:25,E - HÖKUMƏT ,"Dövlət Miqrasiya Xidməti və İnnovasiya və Rəqəmsal İnkişaf Agentliyinin birgə fəaliyyəti nəticəsində əcnəbilərin və vətəndaşlığı olmayan şəxslərin Azərbaycan Respublikasında olduğu yer üzrə qeydiyyata alınması xidmətindən “mygov” rəqəmsal hökumət platforması vasitəsilə istifadə imkanı təmin edilib.Xeberler.az bildirir ki, bu barədə İnnovasiya və Rəqəmsal İnkişaf Agentliyi məlumat yayıb.Məlumata əsasən, əcnəbini qəbul edən şəxs my.gov.az saytına daxil olaraq “Əcnəbilərin və vətəndaşlığı olmayan şəxslərin Azərbaycan Respublikasında olduğu yer üzrə qeydiyyata alınması” xidmətinə keçid edir. Orada özü və əcnəbi haqqında tələb olunan məlumatları daxil etməklə əcnəbini olduğu yer üzrə qeydiyyata alır. Bununla yanaşı, portal vasitəsilə qeydiyyat məlumatlarının yenilənməsi və müraciətin redaktə edilərək yenidən göndərilməsi mümkündür.Xidmətin göstərilməsinə görə dövlət rüsumu tələb olunmur.Qeyd edək ki, qanunvericiliyə əsasən, Azərbaycanda 15 gündən artıq qalan hər bir əcnəbi və vətəndaşlığı olmayan şəxs ölkəyə daxil olduqdan sonra 15 gün ərzində (Qazaxıstan vətəndaşları 30 gün ərzində) olduğu yer üzrə qeydiyyata alınmalıdır. Əks halda həmin şəxslər və onları qəbul edən şəxslər inzibati məsuliyyətə cəlb olunur. Əcnəbi və ya vətəndaşlığı olmayan şəxs olduğu yeri dəyişdikdə, 5 iş günü ərzində yeni ünvan üzrə qeydiyyata alınmalıdır. Şəxs qeydiyyata alındığı mənzilin sahibinə məxsus başqa bir mənzildə müvəqqəti olarsa, yenidən qeydiyyata alınması tələb olunmur. ",2025-07-24 17:23:56.481976
 XRİTDX: 6 mindən artıq istifadəçi hakerlərin qurbanına çevrilib ,https://xeberler.az/new/details/xritdx:-6-minden-artiq-istifadeci-hakerlerin-qurbanina-cevrilib--35794.htm,https://xeberler.az/img/mid/40301.jpg,14-07-2025, 11:11,TƏHLÜKƏSİZLİK ,"Azərbaycan Respublikası Xüsusi Rabitə və İnformasiya Təhlükəsizliyi Dövlət Xidməti dövlət qurumlarını mövcud və yarana biləcək təhlükələrdən qorumaq məqsədilə informasiya təhlükəsizliyi üzrə audit və monitorinqləri davam etdirir.Xeberler.az bildirir ki, Dövlət qurumlarının əməkdaşları üçün həyata keçirilən “Kibergigiyena layihəsi”nə, “İnformasiya təhlükəsizliyinin təmini üzrə Təlimat”ın tətbiqinin təşviq edilməsinə, eləcə də həyata keçirilən digər maarifləndirmə tədbirlərinə baxmayaraq, cari ilin birinci yarımili ərzində 47 dövlət qurumunun 95 əməkdaşı kibergigiyena qaydalarına riayət etmədiyinə görə haker hücumlarının qurbanına çevriliblər.Qeyd edək ki, hakerlərin hədəfinə çevrilmiş dövlət qulluqçularının 16% admin səlahiyyətli əməkdaşlar olub ki, bu da ciddi narahatlıq doğurmaqla yanaşı, həmin dövlət qurumlarında daxili informasiya təhlükəsizliyinə nəzarətin kifayət qədər olmadığını və bu sahədə zəruri addımların atılmadığını göstərir. Xüsusi Rabitə və İnformasiya Təhlükəsizliyi Dövlət Xidməti tərəfindən həmin dövlət qurumlarına müvafiq tədbirlərin görülməsi üçün məlumat verilib.Bununla yanaşı internetdən istifadə edərkən informasiya təhlükəsizliyinə, fərdi kibergigiyena qaydalarına riayət etməyən vətəndaşlar da haker hücumlarının qurbanına çevrilirlər. Belə vətəndaşlar haker hücumlarının qurbanına çevrilərək şəxsi kompüterlərindəki məlumatlarla yanaşı istifadəçisi olduqları dövlət qurumlarının elektron xidmətlərinə aid autentifikasiya (loqin, şifrə) və fərdi məlumatlarının da hakerlərin əlinə keçməsinə şərait yaradırlar. 2025-ci ilin birinci yarımilində hakerlərin qurbanına çevrilmiş dövlət xidməti istifadəçiləri olan vətəndaşların sayı 6164 olub.Xüsusi Rabitə və İnformasiya Təhlükəsizliyi Dövlət Xidməti artan kibertəhdidlərə qarşı etibarlı mühafizənin təşkili və fərdi kibergigiyenanın gücləndirilməsi məqsədilə dövlət qurumlarına daxili informasiya təhlükəsizliyinə nəzarəti gücləndirməyin, mərkəzləşdirilmiş antivirus sisteminə qoşulmağın vacibliyini bir daha xatırladır.Xüsusi Rabitə və İnformasiya Təhlükəsizliyi Dövlət Xidməti eyni zamanda vətəndaşlara fərdi qaydada antiviruslardan istifadə etməyi, o cümlədən kiberhücumlardan qorunmaq üçün göndərilən şübhəli keçidlərə keçməməyi, saxta domenlər barədə məlumatları “blacklist.gov.az” platformasına göndərməyi tövsiyə edir. ",2025-07-24 17:23:57.062752
 Azərbaycan “CanSat” müsabiqəsində birinci yerə layiq görülüb ,https://xeberler.az/new/details/azerbaycan-cansat-musabiqesinde-birinci-yere-layiq-gorulub--35793.htm,https://xeberler.az/img/mid/43376.jpg,14-07-2025, 11:09,KOSMOS ,"""Azərkosmos”un nəzdində fəaliyyət göstərən KOSMİK Akademiyanın təşkilatçılığı ilə yaradılmış Milli Elmi Komanda, Asiya-Sakit Okean Regionu Kosmik Agentliklərinin Forumu (APRSAF) və Yaponiya Aerokosmik Tədqiqatlar Agentliyi (JAXA) ilə əməkdaşlıq çərçivəsində keçirilən beynəlxalq “APRSAF CanSat 2025” müsabiqəsində birinci yerə layiq görülüb.Xeberler.az bildirir ki, bu barədə Azərbaycan Milli Kosmik Agentliyindən (“Azərkosmos”) məlumat verilib.Məlumata əsasən, iyulun 12–13-də Yaponiyanın Vakayama şəhərində keçirilən beynəlxalq “CanSat” müsabiqəsində Azərbaycanı müxtəlif ali təhsil müəssisələrində təhsil alan dörd tələbədən ibarət komanda təmsil edib. Tələbələrə “Azərkosmos”un ekspert əməkdaşı mentorluq dəstəyi göstərib.Müsabiqə çərçivəsində komandalar ölçüsü 124 mm uzunluqdan və 68 mm diametrdən kiçik, kütləsi 250-300 qram aralığında olan mini peyk modelini hazırlamalı və sınaqdan keçirməli idilər. Bu praktiki təcrübə tələbələrin tətbiqi bilik və bacarıqlarını inkişaf etdirmək məqsədi daşıyır.Müsabiqədə Azərbaycanla yanaşı Çin, Yaponiya, Tailand və Filippin kimi Asiya regionu ölkələri iştirak edib. Bu da Azərbaycanın Asiya regionunun kosmik ekosisteminə uğurla inteqrasiya etdiyinin nümunəsidir.Bu uğur Azərbaycanın kosmos, mühəndislik, STEAM və elmi sahələrdə artan nüfuzunu və kadr potensialını əks etdirir.KOSMİK Akademiya ilə APRSAF və JAXA arasında formalaşan səmərəli və sistemli əməkdaşlıq çərçivəsində 2024-2025-ci tədris ili boyunca bir neçə beynəlxalq layihə uğurla həyata keçirilib. Bu layihələrə APRSAF Kosmik Poster Müsabiqəsi, Kosmos, Aviasiya və STEAM seminarı, eləcə də kosmik fəzanın müşahidəsi təşəbbüsləri daxildir.Bu cür beynəlxalq əməkdaşlıqlar Azərbaycanda gənclərin kosmik sahədə bilik və marağının artırılmasına, ölkəmizin qlobal kosmik arenada mövqeyinin gücləndirilməsinə şərait yaradır. ",2025-07-24 17:23:57.596657
 DTX kibercinayətkarların əməllərini ifşa edib ,https://xeberler.az/new/details/dtx-kibercinayetkarlarin-emellerini-ifsa-edib--35792.htm,https://xeberler.az/img/mid/41365.jpg,14-07-2025, 11:07,TƏHLÜKƏSİZLİK ,"Bakı şəhəri Səbail rayon məhkəməsində Dövlət Təhlükəsizliyi Xidmətində (DTX) davam edən cinayət işi üzrə təqsirləndirilən Azərbaycan Respublikası vətəndaşı Hacıyev Nihad Əhməd oğlu barəsində həbs qətimkan tədbiri seçilib.Xeberler.az məlumat verir ki, “darknet” tipli internet resursunun yaradılması və idarə edilməsi, orada fərdi məlumatların, qanunla paylaşılması qadağan olunan sair məlumatların satışı ilə məşğul olan Nihad Hacıyev DTX-nin həyata keçirdiyi əməliyyat-texniki tədbirlər zamanı ifşa edilmiş kibercinayətkar qrupun üzvlərindən biri kimi həbs olunub.O, əlaqədə olduğu digər şəxslərlə birgə “xeberoxu.az” və digər informasiya portallarına kiberhücumlar təşkil etmiş, qeyd olunan saytın idarəetməsini ələ keçirərək xəbərlərin məzmununu dəyişdirmiş, “Çarxla Qazan.apk”, “Paypal.apk” və s. adlı, tərkibində zərərli kodlar olan mobil tətbiqləri insanların mobil telefonlarına yükləməklə onların şəxsi məlumatlarını qanunsuz ələ keçirmişdir.Nihad Hacıyev, həmçinin Azərbaycan Respublikasında fəaliyyət göstərən bir sıra şirkətlərin və qurumların (“İrşad Electronics”, “Baku Electronics”, “Xalq Bank” və s.) rəsmi internet səhifələrinə bənzər “domen”lər əldə edib saxta saytlar yaradaraq, onları həqiqi internet səhifələri kimi sosial şəbəkələrdə təqdim edib, endirim kampaniyaları adı altında istifadəçilərin fərdi məlumatlarını kütləvi ələ keçirib.Diqqət çəkən məqam ondan ibarətdir ki, dəstə üzvləri, həmçinin digər insanlara və şirkətlərə məxsus istənilən mobil nömrəni təqlid edərək aldadıcı zəng etmək imkanı verən “Call Spoofing” kiberhücum alətlərini istifadə etməklə zənglər edib, şirkətlərin adından insanlara saxta SMS-lər göndərərək onları aldatmağa nail olub, belə onlayn xidmətlərin satışını da təşkil ediblər.Məhkəmə Nihad Hacıyev barəsində ilkin olaraq 3 ay həbs qətimkan tədbiri müəyyən edib. ",2025-07-24 17:23:58.280919
 SİMA ilə taksi səfərləri daha etibarlı! ,https://xeberler.az/new/details/sima-ile-taksi-seferleri-daha-etibarli--35791.htm,https://xeberler.az/img/mid/43374.jpg,14-07-2025, 10:00,E - HÖKUMƏT ,"SİMA-nın üztanıma texnologiyasının qeyri-qanuni taksi fəaliyyətinin qarşısının alınması məqsədilə “Bolt”, “Uber” və “Yango” mobil tətbiqlərində istifadəsinə başlanılıb.Artıq qeyd edilən taksi operatorlarının sürücüləri şəxsiyyətlərini SİMA-nın KYC (Müştərini tanı) rəqəmsal həlli vasitəsilə təsdiq edərək fəaliyyət göstərəcəklər.Rəqəmsal identifikasiya – üztanıma yoxlamasını uğurla keçən sürücülərin taksi fəaliyyəti ilə məşğul olmasına icazə veriləcək. Profil sahibinin fotosu ilə sürücünün siması eyniləşmədiyi təqdirdə həmin profil bloklanacaq. Bununla da uyğun olmayan şəxslərin sürücü kimi işləməsinin və qeyri-qanuni profil istifadəsinin qarşısı alınacaq.Yeniliyin əsas məqsədləri:- Üztanıma texnologiyası ilə nəzarət mexanizmini gücləndirmək;- Uyğunluğu təsdiqlənmiş sürücülərin taksi fəaliyyətinə şərait yaratmaq;- Sürücü profilinin digər şəxslərə ötürülməsinin qarşısını almaq;- Sərnişinlərin təhlükəsizliyini təmin etmək və ictimai etimadı artırmaq.İnteqrasiya nəticəsində “Bolt”, “Uber” və “Yango” sürücülərindən bir neçə mərhələdə və müxtəlif zaman aralığında üztanıma testindən keçməsi tələb oluna bilər. Həmin mərhələlər aşağıdakı kimidir:- Tətbiqə ilkin qeydiyyat zamanı;- Sistemə yenidən daxil olduqda;- Sifariş tələbi gələn zaman (alqoritm əsasında).Qeyd edək ki, taksi fəaliyyəti ilə bağlı bu yenilik “AzInTelecom” MMC və Azərbaycan Yerüstü Nəqliyyat Agentliyinin birgə əməkdaşlığı çərçivəsində tətbiq edilib.“SİMA KYC” haqqında“SİMA KYC” (Know Your Customer – Müştərini Tanı) rəqəmsal həlli AZCON Holdingşirkətlərindən olan “AzInTelecom” tərəfindən 2023-cü ildə yaradılıb. Bu həll üz cizgiləri əsasında biometrik identifikasiya apararaq istifadəçinin kimliyini müəyyən edir. “SİMA KYC” şəxsiyyətin təsdiqlənməsi üçün lazım olan bütün proseslərdə istifadə oluna bilər. ",2025-07-24 17:23:59.586208
 Britaniya Rusiyanın əsas kiberhücum hədəfinə çevrilib ,https://xeberler.az/new/details/britaniya-rusiyanin-esas-kiberhucum-hedefine-cevrilib--35790.htm,https://xeberler.az/img/mid/42727.jpg,14-07-2025, 08:49,TƏHLÜKƏSİZLİK ,"Böyük Britaniya Donald Tramp ABŞ prezidenti olduqdan sonra Rusiyanın kiberhücumları və kəşfiyyat fəaliyyətlərinin əsas hədəfinə çevrilib.Xeberler.az bildirir ki, bu sözləri “The Times” qəzetinə adı açıqlanmayan yüksək rütbəli britaniyalı məmur deyib.“Biz bir nömrəli hədəfik” - deyən məmur bildirib ki, krallığın kəşfiyyat xidmətləri ilin əvvəlindən Moskvadan hibrid hücumların, o cümlədən kiberhücumların və əsas infrastruktur obyektlərə təxribata cəhdlərin artmasını qeydə alıb. ",2025-07-24 17:24:00.269706
 “Bitcoin”in qiyməti tarixi maksimuma yüksəlib ,https://xeberler.az/new/details/bitcoinin-qiymeti-tarixi-maksimuma-yukselib--35789.htm,https://xeberler.az/img/mid/25577.jpg,14-07-2025, 08:44,KRİPTOVALYUTA ,"Kriptovalyuta bazarında lider olan “Bitcoin”in qiyməti tarixi maksimumu yeniləyərək 120 min ABŞ dollarını ötüb.Xeberler.az bildirir ki, bu “Binance” platformasının göstəricilərində öz əksini tapıb.Bakı vaxtı ilə saat 07:41-də “Bitcoin”in qiyməti 121 014 dollar səviyyəsinə yüksəlib ki, bu da 2,82 faiz artım deməkdir.Qeyd edək ki, “Bitcoin” blokçeyn texnologiyası əsasında fəaliyyət göstərən, mərkəzləşdirilməmiş kriptovalyuta sistemidir. Konsepsiya ilk dəfə 2008-ci ilin noyabrında “Satoşi Nakamoto” təxəllüsü ilə tanınan şəxs və ya qrup tərəfindən təqdim edilib. Son illər onun populyarlığı əhəmiyyətli dərəcədə artıb. “Bitcoin”in emissiyası məhduddur və hazırda onun böyük hissəsi “mədənçilik” yolu ilə əldə olunub. ",2025-07-24 17:24:00.878869
 “E-sosial” mobil tətbiqi ilə 49 min əmək müqaviləsi imzalanıb ,https://xeberler.az/new/details/e-sosial-mobil-tetbiqi-ile-49-min-emek-muqavilesi-imzalanib--35788.htm,https://xeberler.az/img/mid/43373.jpg,12-07-2025, 18:36,E - HÖKUMƏT ,"Əmək və Əhalinin Sosial Müdafiəsi Nazirliyinin “e-sosial” portalının mobil tətbiqinə bu ilin mart ayında əmək müqavilələrinin e-qaydada imzalanmasına imkan verən funksiya da əlavə olunub.Xeberler.az bildirir ki, Nazirliyin İctimaiyyətlə əlaqələr şöbəsindən verilən məlumata görə, mobil tətbiqin həmin funksionallığı maraqla qarşılanıb və ötən dövrdə “e-sosial” mobil tətbiqi vasitəsilə e-qaydada artıq 49 min əmək müqaviləsi imzalanıb.İşəgötürən tərəfindən təsdiq üçün təqdim edilən əmək müqaviləsi vətəndaşın “e-sosial” mobil tətbiqində əsas ekranın “Əmək müqaviləsinin imzalanması” bölməsində əks olunur.Vətəndaşlar bu müqavilələri elektron qaydada (“SİMA” rəqəmsal imza və ya “ASAN İmza” vasitəsilə) imzalaya bilirlər.Tətbiq edilən yeni funksiya əmək münasibətlərinin rəqəmsal müstəviyə keçidini sürətləndirməklə yanaşı, imzalanma prosesini daha çevik və vətəndaşlar üçün əlçatan edir. ",2025-07-24 17:24:01.231523
 Rəşad Nəbiyev Gürcüstanın iqtisadiyyat naziri ilə görüşüb ,https://xeberler.az/new/details/resad-nebiyev-gurcustanin-iqtisadiyyat-naziri-ile-gorusub--35787.htm,https://xeberler.az/img/mid/43372.jpg,12-07-2025, 10:57,TƏDBİRLƏR ,"Rəqəmsal inkişaf və nəqliyyat naziri Rəşad Nəbiyev ölkəmizdə səfərdə olan Gürcüstanın iqtisadiyyat və davamlı inkişaf naziri Mariam Kvrivişvili ilə görüş keçirib.Xeberler.az məlumat verir ki, görüşdə ölkələrimiz arasında nəqliyyat sahəsində mövcud əməkdaşlıq və gələcək perspektivlər, BTQ dəmir yolu layihəsinin tam fəaliyyətə başlaması üçün görüləcək işlər, avtomobil nəqliyyatı sahəsində normativ hüquqi bazanın təkmilləşdirilməsi məsələləri müzakirə edilib.Eyni zamanda İKT, rəqəmsal transformasiya, süni intellekt və innovasiya sahələrində potensial əməkdaşlıqla bağlı fikir mübadiləsi aparılıb. ",2025-07-24 17:24:01.832910
 Tesla avtomobillərinə Grok süni intellektini inteqrasiya edəcək ,https://xeberler.az/new/details/tesla-avtomobillerine-grok-suni-intellektini-inteqrasiya-edecek--35786.htm,https://xeberler.az/img/mid/22329.jpg,12-07-2025, 09:55,SÜNİ İNTELLEKT VƏ DATA ,"Amerikalı sahibkar İlon Mask, Tesla-nın avtomobillərə Grok süni intellektini inteqrasiya edəcəyini bildirib.Xeberler.az bildirir ki, bu barədə “Interesting Engineering” yazır.Eyni zamanda, Mask süni intellektli çat-botun ""ən geci növbəti həftə"" quraşdırılmağa başlayacağını bildirib. Bu, Grok-un Tesla avtomobillərində işə salınmasının təsdiqlənmiş müddətinin ilk dəfə səsləndiriliməsidir.Nəşr qeyd edir ki, elektromobil istehsalçısı artıq süni intellekt əsaslı avtomobil köməkçiləri təklif edən rəqiblərinə çatmağa çalışır.Diqqətəlayiq haldır ki, bu xəbər istifadəçilərin Grok-dan gələn postları görməsi fonunda ortaya çıxıb, hansında çat-bot özünü MechaHitler adlandırıb və antisemit şərhlər edib.Bundan sonra Maskın süni intellekt ilə məşğul olan şirkəti bu cür postları ictimai girişdən çıxarıb, həmçinin çat-botun işini dayandırmağa qərar verib və bu cür hadisələrin qarşısını almaq üçün Grok-u yenidən təlimləndirməyi vəd edib. ",2025-07-24 17:24:02.339052
" Fransa ""X"" şirkətinə cinayət işi açıb ",https://xeberler.az/new/details/fransa-x-sirketine-cinayet-isi-acib--35785.htm,https://xeberler.az/img/mid/43225.jpg,11-07-2025, 22:07,SOSİAL MEDIA ,"Fransa prokurorları milyarder Elon Maska məxsus olan ""X"" şirkətinə cinayət işi açıb.Xeberler.az bildirir ki, buna səbəb sosial şəbəkə platformasının alqoritmlərinin dəyişdirilərək xarici müdaxilələr üçün açıq vəziyyətə gətirilməsidir.Fransa mətbuatına əsasən, hazırda hüquq-mühafizə orqanları ölkədə “X” istifadəçilərinə məxsus məxfi məlumatların yad qüvvələr tərəfindən əldə edilib-edilmədiyini araşdırır.Qeyd edək ki, cari ilin yanvar ayında Fransa daxil olan şikayətlər əsasında “X” platformasının ölkə qanunlarını pozması ilə əlaqədar olaraq araşdırma aparmışdı. ",2025-07-24 17:24:02.932903
 “Lui Vitton”un Britaniya bölməsi kiberhücuma məruz qalıb ,https://xeberler.az/new/details/lui-vittonun-britaniya-bolmesi-kiberhucuma-meruz-qalib--35784.htm,https://xeberler.az/img/mid/43184.jpg,11-07-2025, 22:05,TƏHLÜKƏSİZLİK ,"“LVMH Moet Hennessy Louis Vuitton SA”nın Britaniya bölməsi kiberhücuma məruz qalıb, nəticədə bəzi müştəri məlumatları oğurlanıb.Xeberler.az bildirir ki, bu barədə şirkət müştərilərinə məlumat verib.Qeyd olunur ki, “Louis Vuitton UK” sistemlərinə icazəsiz giriş iyulun 2-də baş verib. Hakerlər adlara, istifadəçilərin əlaqə məlumatlarına və alış tarixçəsinə giriş əldə ediblər. Lakin hakerlərin maliyyə məlumatlarına, o cümlədən müştərilərin bank rekvizitlərinə çıxışı olmayıb.“Məlumatlarınızın sizin zərərinizə istifadə edildiyinə dair heç bir sübut olmasa da, sizi mümkün fişinq, fırıldaqçılıq və ya məlumatınızdan icazəsiz istifadə cəhdləri barədə xəbərdar edirik”, - məlumatda bildirilir.Şirkət kiberhücumla bağlı aidiyyəti qurumları da xəbərdar edib.“Bloomberg” qeyd edir ki, bu, artıq son aylarda LVMH-yə üçüncü haker hücumudur. Məsələn, onun “Louis Vuitton Korea” bölməsi keçən həftə bəzi müştəri məlumatlarının oğurlanması ilə nəticələnən oxşar kiberhücumları araşdırdığını açıqlamışdı.May ayında LVMH-ə məxsus “Christian Dior Couture” brendi də kiberhücum barədə məlumat vermişdi.Bu ilin əvvəlində isə Britaniyanın moda pərakəndə satış şirkəti “Marks & Spencer” (M&S) böyük bir haker hücumuna məruz qalmış və bunun nəticələrini 300 milyon funt sterlinq dəyərində qiymətləndirmişdi. ",2025-07-24 17:24:03.458999
" 4SİM: ""Sənaye 4.0"" ekosistemi üçün beynəlxalq tərəfdaşlıqlar genişləndirilir ",https://xeberler.az/new/details/4sim:-senaye-4.0-ekosistemi-ucun-beynelxalq-terefdasliqlar-genislendirilir--35783.htm,https://xeberler.az/img/mid/43371.jpg,11-07-2025, 22:03,TƏDBİRLƏR ,"Azərbaycanda ""Sənaye 4.0"" ekosistemi üçün beynəlxalq tərəfdaşlıqlar genişləndirilir.Xeberler.az məlumat verir ki, bu barədə jurnalistlərə açıqlamasında İqtisadiyyat Nazirliyi yanında IV Sənaye İnqilabının Təhlili və Koordinasiyası Mərkəzinin (4SİM) icraçı direktoru Fariz Cəfərov bildirib.O qeyd edib ki, ekosistemin inkişafı üçün həm texnologiya, həm insan kapitalı, həm də bilik və bacarıqlar mühüm əhəmiyyət daşıyır. Bununla yanaşı, startap həlləri də bu prosesin vacib tərkib hissəsidir. Bu məqsədlə müxtəlif istiqamətlərdə əməkdaşlıqların gücləndirilməsi üçün bir sıra memorandum imzalanıb. Dünyanın ən böyük texnoloji həllər təqdim edən şirkətləri ilə də əməkdaşlıq genişlənir: “ABŞ-dan ""Honeywell"", Yaponiyadan CMS və CMC, Türkiyədən ""Koç Digital"", eləcə də bu ölkənin ən iri texnologiya mərkəzlərindən olan MEXT ilə anlaşma memorandumları imzalanıb. Almaniyanın ""Mercedes"" və digər iri şirkətləri üçün xüsusi təlim proqramları hazırlayan ""Festo"" şirkəti ilə də əməkdaşlıq nəzərdə tutulur”.F.Cəfərov vurğulayıb ki, bu şirkətlərlə birgə əməkdaşlıq nəticəsində nazirliyə məxsus ""Bakı Biznes Mərkəzi"" MMC ""Sənaye 4.0 Mərkəzi""nə çevriləcək. Bu mərkəzdə şirkətlər müasir istehsal xətləri, robotlar, müxtəlif texnologiyalar, data idarəetməsi, bulud texnologiyaları, eləcə də virtual reallıq, simulyasiyalar və rəqəmsal texnologiyalarla tanış ola biləcəklər. Eyni zamanda aşağı, orta və yüksək səviyyəli rəhbər heyət üçün xüsusi təlim proqramları həyata keçiriləcək. Mərkəzdə startaplar sənayenin konkret problemlərini həll etmək üçün öz layihələrini təqdim edəcəklər. “Gələcəkdə ABŞ-da Silkon vadisinin ən böyük inkubasiya və akselerasiya mərkəzini idarə edən ""Plug & Play"" şirkətinin də Azərbaycana gətirilməsi planlaşdırılır ki, bu da ölkədəki startapların inkişafına əlavə dəstək olacaq”, - deyə o əlavə edib. ",2025-07-24 17:24:04.077775
 Laçından ilk dəfə poçt vasitəsilə İrlandiyaya məktub göndərilib ,https://xeberler.az/new/details/lacindan-ilk-defe-poct-vasitesile-irlandiyaya-mektub-gonderilib--35782.htm,https://xeberler.az/img/mid/43368.jpg,11-07-2025, 22:02,PROQRAMLAR ,"Dünyaşöhrətli MTP (Most Traveled People) beynəlxalq səyyahlar klubunun üzvlərinin səfəri zamanı ilk dəfə Laçından xaricə poçt vasitəsilə məktub göndərilib.Xeberler.az Azərtaca istinadən məlumat verir ki, Laçın şəhərinin poçt mərkəzindən səyyah Devid Cozef Langan tərəfindən İrlandiyanın Dublin şəhərinə məktub ünvanlanıb.Qeyd edək ki, 15 ölkədən səyyahların yer aldığı heyətə MTP klubunun təsisçisi, amerikalı Çarlz Vili rəhbərlik edir. Beynəlxalq səyyahların səfəri işğaldan azad edilmiş ərazilərin “dark tourism” çərçivəsində tanıdılması, nəhəng bərpa-quruculuq işlərinin nümayişi üçün böyük imkan yaradır. ",2025-07-24 17:24:04.685746
 Qlobal İnnovasiya İndeksi üzrə əlaqələndirmə qrupunun iclası keçirilib ,https://xeberler.az/new/details/qlobal-innovasiya-indeksi-uzre-elaqelendirme-qrupunun-iclasi-kecirilib--35781.htm,https://xeberler.az/img/mid/43367.jpg,11-07-2025, 20:59,TƏDBİRLƏR ,"Biznes mühiti və Beynəlxalq reytinqlər üzrə Komissiyanın İqtisadiyyat Nazirliyinin rəhbərlik etdiyi Qlobal İnnovasiya İndeksi üzrə Əlaqələndirmə qrupunun videokonfrans formatında növbəti iclası keçirilib. İclasda Əlaqələndirmə qrupunun üzvləri ilə yanaşı, Komissiyanın aidiyyəti işçi qruplarının, dövlət qurumlarının nümayəndələri iştirak ediblər.Xeberler.az məlumat verir ki, Əlaqələndirmə qrupunun rəhbəri, iqtisadiyyat nazirinin birinci müavini Elnur Əliyev biznes mühitinin əlverişliyinin artırılması və beynəlxalq reytinqlərdə ölkəmizin mövqeyinin daha da yaxşılaşdırılması məqsədilə İqtisadiyyat Nazirliyi və digər aidiyyəti qurumlar tərəfindən həyata keçirilən tədbirlər barədə məlumat verib. İclasda resurslardan daha səmərəli istifadənin, reallaşdırılmış islahatlar barədə beynəlxalq ictimaiyyətin daha geniş məlumatlandırılması üçün qlobal təşkilatlarla koordinasiyanın gücləndirilməsinin önəmi vurğulanıb.Komissiyanın Katibliyinin rəhbəri, Prezident Administrasiyasının İqtisadi siyasət və sənaye məsələləri şöbəsinin sektor müdiri Vüsal Şıxəliyev Qlobal İnnovasiya İndeksində Azərbaycanın göstəricilərinin yaxşılaşdırılması üçün işçi qrupları arasında qarşılıqlı əməkdaşlığın və məlumat mübadiləsinin artırılmasının əhəmiyyətini qeyd edib.İclasda işçi qruplarının nümayəndələri tərəfindən Qlobal İnnovasiya İndeksinə dair fəaliyyət planlarında nəzərdə tutulan tədbirlər üzrə görülmüş işlər və gözləntilər barədə məlumat verilib. Azərbaycanın Qlobal İnnovasiya İndeksindəki göstəricilərinin təhlili, İndeksdə ölkəmizin mövqeyinin yaxşılaşdırılmasına dair tövsiyələri əhatə edən təqdimatlar edilib. ",2025-07-24 17:24:05.035834
 Azərbaycanda ən çox informasiya və analitik proqramlar izlənilib ,https://xeberler.az/new/details/azerbaycanda-en-cox-informasiya-ve-analitik-proqramlar-izlenilib--35780.htm,https://xeberler.az/img/mid/43365.jpg,11-07-2025, 17:01,TV VƏ RADİO ,"Audiovizual Şura 2025-ci ilin ikinci rübü ərzində televiziya proqramlarının janr üzrə izlənmə statistikasını açıqlayıb.Xeberler.az həmin bölgünü təqdim edir:24,5% - informasiya və analitik proqramlar16,4% - musiqi və əyləncəli proqramlar15,8% - idman proqramları12% - bədii filmlər və seriallar11,8% - reklam məzmunlu materiallar8,3% - mədəni-maarif janrında proqramlar3,6% - anonslar, elanlar3,3% - sosial proqramlar2,3% - sənədli film və materiallar1,1% - sosial çarxlar0,9% - uşaq proqramları və cizgi filmləriHər bir televiziya kanalının proqramlarının janr üzrə statistikası ilə əlavə olunmuş fotoslaydlarda tanış olmaq olar. ",2025-07-24 17:24:05.641675
" SOCAR ""e-tender"" platformasında reytinq sistemi tətbiq edəcək ",https://xeberler.az/new/details/socar-e-tender-platformasinda-reytinq-sistemi-tetbiq-edecek--35779.htm,https://xeberler.az/img/mid/43234.jpg,11-07-2025, 16:58,E - HÖKUMƏT ,"Azərbaycan Dövlət Neft Şirkəti (SOCAR) ""e-tender"" platformasında təchizatçılar üçün reytinq sistemi tətbiq edəcək.Xeberler.az məlumat verir ki, bunu SOCAR-ın Əməliyyat Satınalması və Təchizat departamentinin rəis müavini Elçin Musayev Bakıda ""Rəqəmsal Transformasiya prosesi ilə sektorlar üzrə çağırışlar, trendlər və imkanlar"" mövzusunda keçirilən panel müzakirəsində bildirib.O qeyd edib ki, yaxın gələcəkdə platformada təchizatçıların fəaliyyətini qiymətləndirmək üçün reytinq sistemi istifadəyə veriləcək: “Bu sistem təchizatçılara rəqibləri ilə fəaliyyətlərini müqayisə etməyə, göstəricilərini yaxşılaşdırmağa kömək edəcək. Bununla yanaşı, rəqəmsal platforma məlumatların izlənməsi, şəffaflığın artırılması və təkmil analitik imkanlar təqdim edir"".E. Musayev əlavə edib ki, rəqəmsal transformasiya prosesində bəzi çətinliklər də var: “Bütün təchizatçılar hələ tam rəqəmsal deyil. Təchizatçıların strateji cəlb olunması vacibdir, çünki onlar öz fəaliyyətlərinə sərmayə yatırmalı və digər şirkətlərlə əməkdaşlıq səviyyəsini artırmalıdırlar”.Onun sözlərinə görə, rəqəmsal transformasiyanın əsasında keyfiyyətli məlumatlar dayanır: “Təchizatçılar təqdim etdikləri məlumatlarda keyfiyyətə önəm verdikdə, bu, onlara daha geniş əməkdaşlıq imkanları, gəlirliliyin artırılması və sənayedəki yeni transformasiyaya hazır olmaq baxımından üstünlüklər qazandıracaq.”E. Musayev vurğulayıb ki, SOCAR artıq bu istiqamətdə mühüm addımlar atıb: “2005-ci ilin fevral ayından etibarən ""e-tender"" platformasının tətbiqinə başlamışıq. Hazırda SOCAR-ın müxtəlif qurumlarında 600-dən çox daxili istifadəçi, müxtəlif sahələri təmsil edən yerli və xarici olmaqla 3 minə yaxın təchizatçı platformada qeydiyyatdan keçib. Platforma ilkin ixtisas seçimindən tutmuş məlumat sorğuları (RFI), tender sorğuları (RFP) və təchizatçıların fəaliyyətinin idarə edilməsinə qədər satınalmanın bütün mərhələlərini əhatə edir”.Onun sözlərinə görə, SOCAR platformada kateqoriya idarəetməsi yanaşmasını tətbiq edir ki, bu da tender prosesində məhz uyğun təchizatçıların seçilməsinə, bazarda bərabər imkanların yaradılmasına, ədalətliliyin və şəffaflığın artırılmasına şərait yaradır. ",2025-07-24 17:24:06.095529
 “Biletim.az” portalı üzərindən onlayn bilet alanların sayı artır ,https://xeberler.az/new/details/biletim.az-portali-uzerinden-onlayn-bilet-alanlarin-sayi-artir--35778.htm,https://xeberler.az/img/mid/43364.jpg,11-07-2025, 16:55,E - HÖKUMƏT ,"Bu ilin 6 ayı ərzində “biletim.az” portalı vasitəsilə onlayn qaydada 337 min 321 bilet əldə edilib. Bu, 2024-cü ilin müvafiq dövrü ilə müqayisədə 2 dəfəyədək çoxdur.Xeberler.az məlumat verir ki, ötən ilin 6 ayında qabaqcadan satış üzrə biletlərin xüsusi çəkisi 17 faiz idisə, bu ilin müvafiq dövründə bu rəqəm 32,1 faizə çatıb.Qeyd edək ki, “biletim.az” portalında 51 şəhər və rayona, 82 istiqamət üzrə bilet almaq mümkündür. Sistemə 326 reys olmaqla, 373 nəqliyyat vasitəsi qoşulub. Onlayn bilet satışı sistemi mərhələli şəkildə sərnişindaşıma sahəsində xidmət göstərən bütün daşıyıcı və avtovağzalları əhatə edəcək.Vətəndaşların daha rahat və təhlükəsiz qaydada mənzil başına çatmaları üçün biletləri onlayn qaydada “biletim.az” portalı vasitəsilə əldə etmələri tövsiyə olunur.  ",2025-07-24 17:24:06.889040
 Rəqəmsal iqtisadiyyata töhfə verəcək superkompüter infrastrukturu yaradılacaq ,https://xeberler.az/new/details/reqemsal-iqtisadiyyata-tohfe-verecek-superkomputer-infrastrukturu-yaradilacaq--35777.htm,https://xeberler.az/img/mid/43362.jpg,11-07-2025, 15:46,TƏDBİRLƏR ,"Azərbaycanın sənaye transformasiyası istiqamətində uğurları beynəlxalq miqyasda tanınır. “SOCAR Türkiyə”yə məxsus “Petkim” və “STAR” zavodları artıq Dünya İqtisadi Forumunun dünyada ən qabaqcıl rəqəmsallaşdırılmış sənaye sahələri üçün qəbul edilən nüfuzlu beynəlxalq mükafat olan “Digital Lighthouse” mükafatına layiq görülüb. İki il yarımlıq genişmiqyaslı transformasiya fəaliyyətindən sonra bu il “SOCAR Karbamid” zavodu da bu mükafata namizədlər siyahısındadır.Xeberler.az məlumat verir ki, bu barədə iqtisadiyyat naziri Mikayıl Cabbarov ""Sənaye 4.0 forumu - Gələcəyin sənayesi: Texnologiya və insan gücü"" mövzusunda keçirilən tədbirdə deyib.Nazir bildirib ki, milli səviyyədə bu transformasiyanı dərinləşdirmək üçün ötən il 4SİM tərəfindən “Sənaye 4.0 Hazırlıq Proqramı” bir neçə özəl şirkətdə pilot mərhələdə tətbiq edilib. Proqramın başlıca məqsədi dövlət dəstəyi ilə qabaqcıl texnologiyaların tətbiqini stimullaşdırmaq və nəticədə bizneslərin səmərəliliyini və rəqabət qabiliyyətini artırmaqdır: ""Bu il proqramın əhatə dairəsinin genişləndirilməsi və iştirakçı müəssisələrin sayının artırılması nəzərdə tutulur. Hədəf 2028-ci ilədək bu imkanlardan daha çox müəssisənin faydalanmasını təmin etməkdir. Forumda iştirak edən sənaye və istehsalatyönümlü müəssisələri “industry4.az” rəsmi internet səhifəsi vasitəsilə proqramla daha yaxından tanış olmağa və qeydiyyat üçün müraciət etməyə dəvət edirəm"".Diqqətə çatdırılıb ki, bu təşəbbüs həm də “Bakı Biznes Mərkəzi” inzibati binasında yaradılması nəzərdə tutulan “Sənaye 4.0 Mərkəzi”nin ekosistemində əsas funksional sütunlardan biri olacaq. Mərkəz sənaye, texnologiya provayderləri, universitetlər və innovasiya mərkəzləri arasında əlaqələndirici rol oynayacaq, texnoloji həllərin stimullaşdırılması və tətbiqi üçün akselerator funksiyasını icra edəcək. Bundan əlavə, ölkədə rəqəmsal iqtisadiyyatın inkişafına töhfə verəcək digər önəmli layihə, İqtisadiyyat Nazirliyi tərəfindən yaradılması yekunlaşmaq üzrə olan superkompüter infrastrukturu iqtisadi proqnozların daha sürətli və dəqiq hazırlanmasını, qərar qəbuletmə proseslərində simulyasiya imkanlarının genişlənməsini və əsaslandırılmış arqumentlərə əsaslanan analitik yanaşmaların tətbiqini təmin edəcək: ""Texnoloji həllər, eyni zamanda, həm istehsal səmərəliliyini artırır, həm də ətraf mühitə təsiri azaldır. Beləliklə, biz Sənaye 4.0 istiqaməti üzrə atdığımız hər bir addımı yalnız texnoloji deyil, böyük bir milli strateji hədəfin – inklüziv və davamlı inkişafın tərkib hissəsi kimi görürük"". ",2025-07-24 17:24:07.242707
" İndiyədək ""Coursera""dan 25 mindən çox vətəndaş faydalanıb ",https://xeberler.az/new/details/indiyedek-courseradan-25-minden-cox-vetendas-faydalanib--35776.htm,https://xeberler.az/img/mid/10346.jpg,11-07-2025, 15:45,TƏDBİRLƏR ,"İndiyədək ABŞ-ın ""Coursera"" platformasından 25 mindən çox vətəndaş faydalanıb.Xeberler.az məlumat verir ki, bu barədə iqtisadiyyat naziri Mikayıl Cabbarov ""Sənaye 4.0 forumu - Gələcəyin sənayesi: Texnologiya və insan gücü"" mövzusunda keçirilən tədbirdə deyib.Nazir qeyd edib ki, bu proqram çərçivəsində azərbaycanlı istifadəçilərin sertifikat alma faizi ötən illə müqayisədə iki dəfə artıb.""Artıq dünya dördüncü sənaye inqilabına qədəm qoyub. Süni intellekt, böyük verilənlər, robototexnika, əşyaların interneti və bulud texnologiyaları yalnız texniki yeniliklər deyil, həmçinin iqtisadiyyatların böyümə modelini tamamilə dəyişən amillərdir. Bu çağırışlar ölkəmiz üçün də aktualdır. Son illərdə bu istiqamətdə atılan addımlar - sənaye və texnologiya parklarının yaradılması, ölkənin sosial-iqtisadi strategiyasında rəqəmsal iqtisadiyyatın əsas fəaliyyət istiqamətlərindən biri kimi müəyyən edilməsi, 4SİM Azərbaycan Mərkəzinin açılması və rəqəmsallaşma təşəbbüsləri - bu transformasiyanın bir hissəsidir"", - deyə nazir qeyd edib. ",2025-07-24 17:24:07.828019
" ""İnnovasiya fəaliyyəti haqqında” qanun layihəsi hökumətə təqdim edilib ",https://xeberler.az/new/details/innovasiya-fealiyyeti-haqqinda-qanun-layihesi-hokumete-teqdim-edilib--35775.htm,https://xeberler.az/img/mid/43363.jpg,11-07-2025, 15:44,QANUNVERİCİLİK ,"İnnovasiyaların sürətlə yaradılması və mənimsənilməsi üçün zəruri ekosistemin formalaşdırılması, o cümlədən yeni nəsil texnoloji həllərin tətbiqi nəticəsində milli iqtisadiyyatın rəqabət qabiliyyətinin artırılması məqsədlərini daşıyan “İnnovasiya fəaliyyəti haqqında” qanun layihəsi hazırlanıb və hazırda hökumət tərəfindən baxılır.Xeberler.az məlumat verir ki, bu barədə iqtisadiyyat naziri Mikayıl Cabbarov ""Sənaye 4.0 forumu - Gələcəyin sənayesi: Texnologiya və insan gücü"" mövzusunda keçirilən tədbirdə deyib.Nazir bildirib ki, Azərbaycanda Rəqəmsal İqtisadiyyatın İnkişafı Strategiyası hazırlanıb. Strategiya qlobal texnoloji trendləri və Azərbaycanın inkişaf dinamikasını nəzərə alaraq, biznes, dövlət və cəmiyyət arasında sinerji yaratmaqla iqtisadiyyatın texnoloji transformasiyasını hədəfləyir. Azərbaycanın yeni iqtisadi modeli artıq yalnız enerji ilə deyil, bilik, innovasiya və rəqəmsallaşma ilə formalaşır.Ölkəmizdə reallaşdırılan uğurlu sosial-iqtisadi inkişaf strategiyasının nəticələri beynəlxalq reytinq agentliklərinin son hesabatlarında da təsdiqini tapır. Bu günlərdə “Moody’s” beynəlxalq reytinq agentliyi Azərbaycan kredit reytinqini “Ba1”-dən “Baa3” səviyyəsinə - yəni investisiya kateqoriyasınadək yüksəldib. Bundan öncə isə “Fitch Ratings” beynəlxalq reytinq agentliyi ölkəmizin kredit reytinqini artırmışdı. ",2025-07-24 17:24:08.146050
 “Şübhəli əməliyyatların monitorinqi” informasiya sistemi yaradılır ,https://xeberler.az/new/details/subheli-emeliyyatlarin-monitorinqi-informasiya-sistemi-yaradilir--35774.htm,https://xeberler.az/img/mid/36489.jpg,11-07-2025, 13:59,TƏNZİMLƏMƏ ,"Prezident İlham Əliyev Maliyyə Monitorinqi Xidmətinin “Şübhəli əməliyyatların monitorinqi” informasiya sisteminin yaradılması, bununla əlaqədar bir sıra məsələlərin tənzimlənməsi haqqında fərman imzalayıb.Xeberler.az məlumat verir ki, fərmana əsasən, “Şübhəli əməliyyatların monitorinqi” informasiya sistemi haqqında Əsasnamə” təsdiq ediib.Nazirlər Kabineti fərmandan irəli gələn məsələləri həll etməlidir.Rəqəmsal İnkişaf və Nəqliyyat Nazirliyi (RİNN) ilə Xüsusi Rabitə və İnformasiya Təhlükəsizliyi Dövlət Xidməti ölkə Prezidentinin “Dövlət informasiya ehtiyatları və sistemlərinin formalaşdırılması, aparılması, inteqrasiyası və arxivləşdirilməsi Qaydaları”nın təsdiq edilməsi və elektron hökumətlə bağlı bəzi tədbirlər haqqında” 12 sentyabr 2018-ci il tarixli fərmanının tələblərindən irəli gələn tədbirlərin həyata keçirilməsini təmin etməli, Maliyyə Monitorinqi Xidməti isə “Şübhəli əməliyyatların monitorinqi” informasiya sisteminin formalaşdırılması və aparılması, həmçinin fəaliyyətinin təşkili və inkişaf etdirilməsi üçün zəruri tədbirlər görməli, “Cinayət yolu ilə əldə edilmiş əmlakın leqallaşdırılmasına və terrorçuluğun maliyyələşdirilməsinə qarşı mübarizə haqqında” qanunun 11.8-ci maddəsi nəzərə alınmaqla, RİNN ilə ilə birlikdə Sistemin dövlət başçısının 3 iyun 2019-cu il tarixli fərmanı ilə təsdiq edilmiş “Hökumət buludu” (G-cloud) Konsepsiyası”na uyğun olaraq “Hökumət buludu”nda yerləşdirilməsi, aparılması və təkmilləşdirilməsi, habelə Sistemin “Dövlət informasiya ehtiyatlarının, sistemlərinin və elektron xidmətlərin vahid reyestri”nə və fərdi məlumatların informasiya sistemlərinin dövlət reyestrinə daxil edilməsi üçün tədbirlər görməlidir. ",2025-07-24 17:24:08.833588
 Milli Biznesin İnkişafı Forumunun xüsusi sessiyası keçirilib ,https://xeberler.az/new/details/milli-biznesin-inkisafi-forumunun-xususi-sessiyasi-kecirilib--35773.htm,https://xeberler.az/img/mid/43361.jpg,11-07-2025, 11:14,TƏDBİRLƏR ,"Azərbaycan Respublikasının Prezidenti yanında Antiinhisar və İstehlak Bazarına Nəzarət Dövlət Agentliyinin dəstəyi, Azərbaycan Milli Biznes Assosiasiyası və “Caspian Energy Club”ın birgə təşkilatçılığı ilə Milli Biznesin İnkişafı Forumunun xüsusi sessiyası keçirilib. Tədbirdə qida, yükdaşıma və logistika, tikinti, informasiya texnologiyaları və digər sahələrdə fəaliyyət göstərən sahibkarlıq subyektləri iştirak edib.Xeberler.az məlumat verir ki, forumun əsas məqsədi dövlət-özəl sektor əməkdaşlığını gücləndirmək, biznes mühitindəki aktual məsələləri müzakirə etmək və qarşılıqlı əməkdaşlıq imkanları ətrafında fikir mübadiləsi aparmaq olub.Tədbirdə Azərbaycan Respublikasının Prezidenti yanında Antiinhisar və İstehlak Bazarına Nəzarət Dövlət Agentliyinin sədri Elnur Bağırov və “Caspian Energy Club”ın sədri və qrupun baş icraçı direktoru Telman Əliyev açılış nitqi ilə çıxış ediblər. Forumun dövlət qurumları ilə biznes ictimaiyyəti arasında dialoqu gücləndirərək tənzimləyici strukturlarla qarşılıqlı etimada əsaslanan effektiv əməkdaşlıq mühiti yaratdığı qeyd edilib. Həmçinin ölkədə sağlam və rəqabətli biznes mühitinin formalaşdırılması, keyfiyyət infrastrukturu, dövlət satınalmaları və istehlakçı hüquqlarının müdafiəsi istiqamətində görülən işlər və yeniliklər diqqətə çatdırılıb.Həyata keçirilən tədbirlərin sahibkarlara təqdim etdiyi imkanlar və dövlət-özəl tərəfdaşlığı çərçivəsində qurulan əməkdaşlıq mexanizmləri barədə məlumat verilib, sahibkarlarla birbaşa dialoqun əhəmiyyəti vurğulanıb.Panel müzakirələri çərçivəsində Azərbaycan Respublikasının Prezidenti yanında Antiinhisar və İstehlak Bazarına Nəzarət Dövlət Agentliyinin sədr müşavirləri Cəfər Babayev və İlqar Həsənov, həmçinin Agentliyin Aparat rəhbəri Tural İsmayılov sahibkarların suallarını cavablandırıb, irəli sürülən təkliflərə dair fikir mübadiləsi aparıblar. ",2025-07-24 17:24:10.143936
 “Radioelektron vasitələrə verilən icazələr” sisteminin təqdimatı keçirilib ,https://xeberler.az/new/details/radioelektron-vasitelere-verilen-icazeler-sisteminin-teqdimati-kecirilib--35772.htm,https://xeberler.az/img/mid/43358.jpg,11-07-2025, 11:05,TƏDBİRLƏR ,"Azərbaycanın telekommunikasiya və poçt sahələrində tənzimləyici qurumu İnformasiya Kommunikasiya Texnologiyaları Agentliyi (İKTA) tərəfindən yenilənmiş “Radioelektron vasitələrə verilən icazələr” sisteminin təqdimatı keçirilib.Xeberler.az bildirir ki, müvafiq sahədə “Radioelektron vasitələrə verilən icazələr” sistemi üzərindən mülki dövriyyəsi məhdudlaşdırılmış əşyaların dövriyyəsinə icazənin verilməsi, ixrac nəzarətinə düşən malların ixracına, idxalına, təkrar ixracına, təkrar idxalına, tranzitinə xüsusi icazənin verilməsi, radiotezliklərin ayrılması, eləcə də radioelektron vasitələrin istifadəsinə icazə vərəqəsinin verilməsi ilə bağlı müraciətlərin qəbulu həyata keçirilir.Tədbir zamanı iştirakçılara sistemin əsas funksionallığı, tətbiq edilən yeni texnoloji imkanlar, istifadəçi interfeysinin təkmilləşdirilməsi, həmçinin təqdim olunan xidmətlərin optimallaşdırılması barədə ətraflı məlumat verilib.Qeyd edilib ki, yenilənmiş sistem radioelektron vasitələrin qeydiyyatı və icazənin verilməsi üzrə prosedurların daha şəffaf, çevik və operativ şəkildə həyata keçirilməsinə, xidmətlərə əlçatanlığın artırılmasına və proseslərin avtomatlaşdırılmasına xidmət edəcək.Bununla yanaşı, sistem vasitəsilə təqdim edilən xidmətlərdə monitorinq, hesabatlılıq və müraciətlərin izlənilməsi imkanlarının genişləndirildiyi vurğulanıb.Tədbir çərçivəsində iştirakçılara sistemdən istifadə qaydaları ilə bağlı praktiki nümunələr təqdim olunub, real vaxt rejimində müraciətlər üzrə icra mexanizmi nümayiş etdirilib.Həmçinin gələcəkdə funksionallığın daha da genişləndirilməsi, yeni xidmətlərin əlavə olunması və texniki dəstək imkanlarının təkmilləşdirilməsi istiqamətində görüləcək işlər barədə məlumat verilib.Tədbirin sonunda iştirakçıların sualları cavablandırılıb, eləcə də təklifləri dinlənilib.Bildirilib ki, iştirakçılar tərəfindən təqdim edilən rəy və tövsiyələr sistemin inkişaf etdirilməsi prosesində mühüm rol oynayacaq. ",2025-07-24 17:24:11.020331
 Azərbaycan və Çin Mülki Aviasiya qurumlarının nümayəndələri görüşüb ,https://xeberler.az/new/details/azerbaycan-ve-cin-mulki-aviasiya-qurumlarinin-numayendeleri-gorusub--35771.htm,https://xeberler.az/img/mid/43357.jpg,11-07-2025, 10:57,TƏDBİRLƏR ,"Rəqəmsal inkişaf və nəqliyyat nazirinin müavini Elmin Məmmədov Çin Mülki Aviasiya Administrasiyasının Baş direktorunun müavininin rəhbərlik etdiyi nümayəndə heyəti iləgörüşüb.Xeberler.az bildirir ki, görüş zamanı iki ölkə arasında mülki aviasiya sahəsində əməkdaşlığın mövcud vəziyyəti və gələcək perspektivləri müzakirə edilib. Tərəflər arasında hava əlaqəsinin inkişafı, təcrübə mübadiləsi məqsədilə nəzarət tədbirləri çərçivəsində aparılan yoxlamalarda birgə iştirak, təlimlərin təşkili və mülki aviasiya infrastrukturunun inkişafında əməkdaşlığın vacibliyi vurğulanıb.Çin Mülki Aviasiya Administrasiyası və Azərbaycan Dövlət Mülki Aviasiya Agentliyi arasında mülki aviasiyanın müxtəlif sahələrində, o cümlədən hava əlaqəsinin inkişafı, mülki aviasiya infrastrukturu, dayanıqlı aviasiya, uçuşların təhlükəsizliyi, aviasiya təhlükəsizliyi sahələrində əməkdaşlığı nəzərdə tutan sənəd imzalanıb.Qeyd edək ki, bu, Prezident İlham Əliyev və Çin Xalq Respublikasının Sədri Si Cinpin tərəfindən 2025-ci il 23 aprel tarixində imzalanan “Azərbaycan Respublikası ilə Çin Xalq Respublikası arasında hərtərəfli strateji tərəfdaşlıq əlaqələrinin qurulması haqqında Birgə Bəyanat”dan sonra iki tərəfin dövlət qurumları arasında keçirilmiş ilk görüşdür. ",2025-07-24 17:24:11.616956
" ""X""in baş direktoru istefa verib ",https://xeberler.az/new/details/xin-bas-direktoru-istefa-verib--35770.htm,https://xeberler.az/img/mid/43356.jpg,11-07-2025, 08:14,SOSİAL MEDIA ,"X sosial şəbəkəsinin baş direktoru Linda Yakkarino istefa verib. Bu qərar platformanın İlon Maskın süni intellekt şirkəti xAI tərəfindən alındıqdan bir neçə ay sonra verilib və Maskın biznes imperiyasında artan qeyri-sabitliyin bir hissəsi kimi qiymətləndirilir.Xeberler.az bildirir ki, Yakkarino istefasını X-də paylaşdığı postla açıqlayıb: “X-in baş direktoru vəzifəsindən istefa vermək qərarına gəldim.” Mask isə sadəcə “Töhfələrinizə görə təşəkkürlər” yazmaqla cavab verib. İstefanın dəqiq tarixi hələ açıqlanmayıb.Qeyd edək ki, Linda Yakkarino iki il əvvəl X-ə reklamverənlərin inamını bərpa etmək məqsədilə gətirilmişdi. Çünki platformada nifrət və zərərli məzmunun artması bir çox reklamverəni narahat edirdi. O, bəzi reklam şirkətlərini boykot təşkil etməkdə ittiham edərək məhkəməyə də vermişdi.İstefanın bir gün öncə Grok adlı süni intellekt botunun X-də antisemitizm və Hitlerə dəstək xarakterli paylaşımlar etməsindən sonra baş verməsi də diqqət çəkib. Paylaşımlar silinib və şirkət üzr istəyib. Lakin bu hadisə reklamverənlərin platformaya münasibətinə mənfi təsir göstərib.Ekspertlər bildirir ki, Yakkarino platformanın biznesini idarə etməklə yanaşı, daim yaranan qalmaqallarla mübarizə aparmalı olurdu. Onun istefasının səbəblərindən biri kimi İlon Maskın idarəetmə tərzi ilə uyğunlaşmamağı göstərilir.Hazırda X platformasının yeni rəhbərinin kim olacağı bilinmir. Maskın digər şirkəti Tesla da rəhbər heyətindəki dəyişikliklərlə gündəmdədir.  ",2025-07-24 17:24:12.132955
 “Nar” AHK Azərbaycan tədbirində rəsmi telekommunikasiya tərəfdaşı kimi iştirak edib ,https://xeberler.az/new/details/nar-ahk-azerbaycan-tedbirinde-resmi-telekommunikasiya-terefdasi-kimi-istirak-edib--35769.htm,https://xeberler.az/img/mid/43355.jpg,10-07-2025, 18:45,MOBİL RABİTƏ ,"“Nar” Alman-Azərbaycan Xarici Ticarət Palatasının (AHK Azərbaycan) müxtəlif sahələri təmsil edən yerli və beynəlxalq biznes nümayəndələri, həmçinin dövlət qurumları bir araya gətirən ənənəvi yay tədbirində rəsmi telekommunikasiya tərəfdaşı qismində çıxış edib.Xeberler.az bildirir ki, tədbirdə çıxış edən “Nar”ın satış departamentinin direktoru Elnur Rzazade AHK Azərbaycan ilə əməkdaşlıqdan məmnunluğunu vurğulayaraq bildirib: “Texnologiyanın sürətli inkişafı biznes yanaşmalarını formalaşdırır. “Nar” olaraq bu dəyişikliklərə uyğun çevik həllər təqdim edir, müştərilərimizin ehtiyaclarını əlçatan və sərfəli xidmətlərlə qarşılayırıq”. Tədbir zamanı “Nar” kiçik və orta biznes nümayəndələri üçün nəzərdə tutulmuş telekommunikasiya həllərini təqdim edərək sərfəli və dayanıqlı xidmətlərə dair məlumat verib.Qeyd edək ki, AHK Azərbaycan 2012-ci ildən etibarən Alman iqtisadiyyatının Azərbaycandakı rəsmi nümayəndəsi olaraq fəaliyyət göstərir. 200-dən çox üzv şirkəti bir araya gətirən qurum, ölkədə biznes mühitinin inkişafı istiqamətində mühüm layihələrə imza atır. “Nar”ın AHK Azərbaycan ilə tərəfdaşlığı bu istiqamətdə qurulmuş uğurlu əməkdaşlıqlardan biridir.Hazırda 2,2 milyon abunəçiyə yüksəkkeyfiyyətli rabitə xidmətləri göstərən “Nar” son 6 ildə Müştəri Loyallığı İndeksinə görə ölkədə lider mobil operatordur. Mobil operator müştəriyönümlülük strategiyasına sadiq qalaraq sərfəli qiymət qarşılığında üstün xidmət təqdim edir. ",2025-07-24 17:24:12.801305
 Elm və Təhsil Nazirliyi süni intellekt kursunu dəyişmir - Ekspert ,https://xeberler.az/new/details/elm-ve-tehsil-nazirliyi-suni-intellekt-kursunu-deyismir-ekspert--35768.htm,https://xeberler.az/img/mid/43351.jpg,10-07-2025, 18:37,TƏHLİL ,"""Son aylar Elm və Təhsil Nazirliyi süni intellekt sahəsində diqqət cəlb edən ardıcıllıqgöstərir"". Xeberler.az bildirir ki, bu sözləri Azərbaycan İnternet Formunun Prezidenti, ekspert Osman Gündüz deyib. Ekspert qeyd edib ki, bir müddət əvvəl nazirliyin təşəbbüsü ilə Azərbaycan dilində və milli təhsil sisteminə uyğunlaşdırılmış ilk böyük dil modeli – belə demək mümkünsə, EduAzGPT ideyası üzərində işlərin başladığı açıqlanmışdı: ""Bu təşəbbüs çərçivəsində Elm və Təhsil Nazirliyinin rəsmiləri Dubayda Microsoft-un regional komandası ilə Azərbaycan üçün fərdi öyrənməyə uyğunlaşdırılmış AI modelinin – EduAzGPT-nin texniki planlaşdırılması müzakirə olunmuşdu. İndi isə məlumat verilib ki, nazir Emin Əmrullayev BƏƏ-nin qabaqcıl AI texnologiya şirkəti “Presight” (G42 Group) ilə keçirilən görüşlərdə süni intellekt əsaslı həllərin “Rəqəmsal Məktəb” platformasına inteqrasiyasını müzakirə edib. Yəni burada əsas müzakirə mövzusu bu AI modellərinin bizim bilik bazamız – yəni təhsil məzmunumuzla necə uyğunlaşdırılacağı və istifadəyə necə çıxarılacağıdır"". Ekspert düşünür ki, Elm və Təhsil Nazirliyinin bu istiqamətdəki ardıcıl səyləri xeyli diqqət cəlb edəndir: ""Əgər Presight kimi bir qlobal şirkət Azərbaycana gəlibsə və belə səviyyədə görüş keçirilibsə demək ortada ciddi niyyət var. Yuxarıda qeyd olunan hər iki təşəbbüs bir-birini tamamlayır. Ətraflı açıqlama verilməsə də buradan belə qənaətə gəlmək olar ki, Elm və Təhsil Nazirliyi epizodik layihə yox, süni intellekt üzrə ciddi bir strategiya reallaşdırmaq istəyir. Düşünmək olar ki, Elm və Təhsil Nazirliyi EduAzGPT ilə təməl və dil modeli qurmağı hədəfləyir, Aİ sahəsində dünyaca məşhur Presight ilə tətbiq və platformalaşma mərhələsini reallaşdırmaq niyyətindədir. Çox güman ki məqsəd yalnız texnologiya gətirmək deyil, həm də onu Azərbaycan məzmunu ilə zənginləşdirərək milli AI modelinə çevirməkdir"". Osman Gündüzün fikrincə ETN-nin Microsoft və G42 kimi qlobal texnoloji şirkətlərlə əməkdaşlığı və süni intellekt əsaslı yerli resursların hazırlanması təhsilin və Aİ sektorun inkişafı baxımından faydalı və təqdirəlayiq addımdır. ",2025-07-24 17:24:13.194838
 Azərbaycan və BƏƏ innovativ texnologiyaların tətbiqini müzakirə edib ,https://xeberler.az/new/details/azerbaycan-ve-bee-innovativ-texnologiyalarin-tetbiqini-muzakire-edib--35767.htm,https://xeberler.az/img/mid/43349.jpg,10-07-2025, 18:26,TEXNOLOGİYA ,"Elm və Təhsil Nazirliyində Birləşmiş Ərəb Əmirliklərinin qabaqcıl texnologiya şirkətlərindən biri olan və G42 şirkətlər qrupuna daxil olan ""Presight"" rəhbərliyi ilə görüş keçirilib.Xeberler.az məlumat verir ki, görüşdə elm və təhsil naziri Emin Əmrullayev, “Presight” şirkətinin baş icraçı direktoru Tomas Pramotedham və hər iki tərəfdən digər nümayəndələr iştirak ediblər.Görüş çərçivəsində “Presight” şirkəti tərəfindən təhsil sahəsinə uyğunlaşdırılmış və süni intellekt texnologiyalarına əsaslanan innovativ həllər təqdim olunub. Həmçinin tərəflər arasında mövcud əməkdaşlıq çərçivəsində həyata keçirilən fəaliyyətlər, eləcə də gələcək inkişaf perspektivləri ətrafında fikir mübadiləsi aparılıb. Əsas müzakirə mövzularından biri təqdim olunan süni intellekt əsaslı texnoloji həllərin “Rəqəmsal məktəb” platformasının təkmilləşdirilməsində istifadəsi olub.Görüş iştirakçıları təhsilin rəqəmsallaşdırılması və innovativ texnologiyaların tətbiqi istiqamətində əməkdaşlığın genişləndirilməsinin vacibliyini vurğulayıblar. ",2025-07-24 17:24:13.500844
 Rəşad Nəbiyev Baş katib Dorin Boqdan Martin ilə görüşüb ,https://xeberler.az/new/details/resad-nebiyev-bas-katib-dorin-boqdan-martin-ile-gorusub--35766.htm,https://xeberler.az/img/mid/43348.jpg,10-07-2025, 18:25,TƏDBİRLƏR ,"Rəqəmsal inkişaf və nəqliyyat naziri Rəşad Nəbiyev Cenevrədə Beynəlxalq Telekommunikasiya İttifaqının (BTİ) Baş katibi Dorin Boqdan Martin ilə görüş keçirib.Xeberler.az məlumat verir ki, görüşdə 18-27 noyabr tarixlərində Bakıda keçirilməsi nəzərdə tutulan Ümumdünya Telekommunikasiya İnkişafı Konfransına hazırlıq, görülən işlər və bu istiqamətdə əməkdaşlıq məsələləri müzakirə edilib.Eyni zamanda innovasiya imkanlarını artırmaq, dinamik rəqəmsal ekosistemi inkişaf etdirmək üçün ölkəmizdə BTİ-nin Akselerasiya Mərkəzinin yaradılması, kibertəhlükəsizlik sahəsində BTİ-nin rəhbərlik etdiyi təlim proqramları və təcrübə mübadiləsi barədə fikir mübadiləsi aparılıb. ",2025-07-24 17:24:13.825045
 “Süni İntellekt Texnologiyaları və Aerokosmik Problemlər” Konfransı keçirilib ,https://xeberler.az/new/details/suni-intellekt-texnologiyalari-ve-aerokosmik-problemler-konfransi-kecirilib--35765.htm,https://xeberler.az/img/mid/43350.jpg,10-07-2025, 18:22,SÜNİ İNTELLEKT VƏ DATA ,"İyulun 9-da Milli Aviasiya Akademiyasında (MAA) “Süni İntellekt Texnologiyaları və Aerokosmik Problemlər” III Beynəlxalq Elmi-Praktik Konfrans keçirilib.Xeberler.az məlumat verir ki, Akademiyanın birinci prorektoru Ədalət Səmədov çıxışında MAA-nın rektoru, akademik Arif Paşayevin salamlarını iştirakçılara çatdırıb, onlara uğurlar arzulayıb. Qeyd olunub ki, konfransın konseptual və praktiki əsasını Prezident İlham Əliyevin Sərəncamı ilə təsdiqlənmiş “Azərbaycan Respublikasının 2025–2028-ci illər üçün süni intellekt Strategiyası” təşkil edir.Akademik Rasim Əliquliyev süni intellekt strategiyası barədə konfrans iştirakçılarına ətraflı məlumat verib. O, həmçinin süni intellekt texnologiyalarının sürətli inkişafını və bu baxımdan konfransın əhəmiyyətini xüsusi vurğulayıb.Konfransın əsas məqsədi Azərbaycanın milli süni intellekt strategiyasına dəstək verən praktiki tövsiyələrin hazırlanması, aviasiyanın və aerokosmik sahənin inkişafında süni intellektin rolunun müəyyənləşdirilməsi, süni intellekt vasitəsilə aerokosmik texnologiyaların inkişaf etdirilməsi, gənc tədqiqatçıların bu istiqamətdə yaradıcı potensialının artırılması, alimlərin və sənaye mütəxəssislərinin bir araya gətirilməsi, elmi yanaşma və texnologiyaların müzakirə olunduğu akademik platformaların yaradılmasıdır.Sonra Azərbaycan–İsrail Cəmiyyətinin üzrə direktoru Yeganə Salman, Odessa Milli Politexnik Universitetinin Kompüter Elmləri İnstitutunun direktoru, professor Svetlana Antoşuk, Azərbaycan-Yaponiya Cəmiyyətinin sədri, professor Xəlil Kələntər çıxış edərək konfransın beynəlxalq elmi əməkdaşlıq üçün əhəmiyyətini vurğulayıblar. Çıxışçılar, həmçinin insan kapitalının formalaşması, nəqliyyat və logistika sistemlərinin idarə olunması, rəqəmsal bacarıqların inkişafında süni intellektin rolundan danışıblar.Türkiyə, Yaponiya, İsrail, Almaniya, Böyük Britaniya, Qazaxıstan və Ukraynadan tanınmış mütəxəssislər, elmi-tədqiqat institutlarının nümayəndələri, texnologiya şirkətlərinin təmsilçiləri və süni intellekt sahəsində fəaliyyət göstərən ekspertlərin iştirak etdiyi konfrans çərçivəsində 80-dən çox elmi məruzə dinlənilib, dəyirmi masa, tematik panel və təqdimat keçirilib. Tədbirdə, eyni zamanda, Milli Aviasiya Akademiyasında yeni yaradılmış Süni İntellekt Klubunun da təqdimatı olub.İki gün davam edən beynəlxalq konfransda “Aviasiya sistemlərində süni intellekt, “Aerokosmik monitorinq problemlərinin həllində süni intellekt texnologiyaları”, “Süni intellekt simulyatorları və öyrənmə prosesi”, “Aviasiya təhlükəsizliyində süni intellekt texnologiyaları”, “Süni intellektin tətbiqinin sosial və hüquqi problemləri”, “İqtisadiyyat və menecmentdə süni intellektin innovativ tətbiqləri” kimi mövzular müzakirə olunub.Tədbirə Azərbaycanın müxtəlif şəhər və rayonlarından, o cümlədən Bakı, Gəncə, Sumqayıt və Naxçıvandan 15-dən çox ali təhsil müəssisəsinin nümayəndələri, doktorantlar və gənc tədqiqatçılar qatılıblar. ",2025-07-24 17:24:14.069640
 Ukrayna “Starlink”i istifadəyə verən ilk Avropa ölkəsi olacaq ,https://xeberler.az/new/details/ukrayna-starlinki-istifadeye-veren-ilk-avropa-olkesi-olacaq--35764.htm,https://xeberler.az/img/mid/41408.jpg,10-07-2025, 18:19,İNTERNET ,"Ukrayna 2026-cı ilin ortalarında “Starlink” mobil rabitə xidmətlərini təklif edəcək ilk Avropa ölkəsi olacaq.Xeberler.az bildirir ki, bu barədə “Kiyevstar” operatorunun baş direktoru Aleksandr Komarov məlumat verib.2024-cü ilin sonunda ABŞ-ın “SpaceX” geniş şəbəkəli kommersiya qrupu ilə bağlanmış saziş çərçivəsində sahə sınaqları artıq başlayıb. Bu saziş İlon Maskın şirkətinə Ukraynada birbaşa peykdən mobil şəbəkəyə qoşulma xidmətlərini istifadəyə verməyə imkan yaradacaq.Birbaşa bağlantı funksiyasına malik cihazlar modemlərlə təchiz olunmuş peyklərə qoşulur. Bu peyklər kosmosdan birbaşa smartfonlara telefon siqnallarını ötürərək mobil rabitə qüllələri kimi fəaliyyət göstərir.Bu texnologiya sayəsində Ukraynanın ən ucqar və çətin əlçatan bölgələrində də yüksəksürətli internet və mobil rabitə xidmətlərindən istifadə etmək mümkün olacaq. ",2025-07-24 17:24:14.747457
 “Ən yaxşı IT mütəxəssisi” adı uğrunda yarış keçirilib ,https://xeberler.az/new/details/en-yaxsi-it-mutexessisi-adi-ugrunda-yaris-kecirilib--35763.htm,https://xeberler.az/img/mid/43344.jpg,10-07-2025, 15:49,TƏHLÜKƏSİZLİK ,"Müdafiə nazirinin birinci müavini - Azərbaycan Ordusunun Baş Qərargah rəisinin təsdiq etdiyi tədbirlər planına əsasən, “Ən yaxşı İnformasiya Texnologiyaları (IT) mütəxəssisi” adı uğrunda yarış təşkil olunub.Xeberler.az bildirir ki, Müdafiə Nazirliyinin Mətbuat və ictimaiyyətlə əlaqələr idarəsindən verilən məlumata görə, yarışda Azərbaycan Ordusunun qoşun (qüvvə) növlərində ən yaxşı nəticə göstərmiş IT mütəxəssisləri iştirak ediblər.Hərbi qulluqçulara iki mərhələ üzrə keçirilən yarışın şərtləri izah olunub və təhlükəsizlik qaydaları çatdırılıb.Çıxış edənlər iştirakçılara uğurlar arzulayıb, rəqəmsal ordunun müasir hərbi strategiyanın ayrılmaz tərkib hissəsinə çevrildiyini vurğulayıblar.IT sahəsində ixtisaslaşmış hərbi qulluqçuların bilik və bacarıqlarının artırılması məqsədilə keçirilən yarışın yekununda zabitlərin nəzəri bilikləri test üsulu ilə, praktiki bacarıqları isə virtual platformalar üzərində yoxlanılıb və qaliblərə mükafatlar təqdim olunub. ",2025-07-24 17:24:15.424775
 Süni intellektin universitetlər və elmi-tədqiqat institutları üçün yaratdığı imkanlar müzakirə olunub ,https://xeberler.az/new/details/suni-intellektin-universitetler-ve-elmi-tedqiqat-institutlari-ucun-yaratdigi-imkanlar-muzakire-olunub--35762.htm,https://xeberler.az/img/mid/43342.jpg,10-07-2025, 15:46,SÜNİ İNTELLEKT VƏ DATA ,"Elm və Təhsil Nazirliyinin Fizika İnstitutunda “MetaWay” MMC-nin “Global Research Project” layihəsi əsasında Şuşa şəhərində reallaşmış Qlobal Tədqiqat Konfransı çərçivəsində keçirilmiş “Daha yaxşı gələcək üçün süni intellekt” adlı beynəlxalq tədbirin davamı olaraq “Süni intellektin universitetlər və elmi-tədqiqat institutları üçün yaratdığı imkanlar” mövzusunda hesabat seminarı təşkil olunub.Xeberler.az bildirir ki, bu barədə institutdan məlumat verilib.İnstitutun elmi innovasiyalar və xarici əlaqələr şöbəsinin rəhbəri Rüstəm Rüstəmov müzakirə olunan mövzunu seminar iştirakçılarının diqqətinə çatdırıb. Bildirib ki, “Global Research Conference Shusha 2025”in təşkilinin bütün mərhələlərində Fizika İnstitutunu təmsil edən əməkdaşlar bir komanda olaraq inzibati, elmi və təşkilati məsələlərdə fəal iştirak ediblər. Xüsusilə elmi fəaliyyət istiqamətində mövzuların seçilməsi və təqdimi, eləcə də fərdi qaydada komanda üzvlərinin konfransda müxtəlif mövzular ətrafında olan müzakirələrdə aktiv iştirakı ümumilikdə konfransın işinin və Fizika İnstitutunu konfrans çərçivəsində yüksək səviyyədə təqdim olunmasına şərait yaradıb. Qeyd edib ki, konfransda yerli və xarici qonaqlarla institutda birgə elmi əməkdaşlıq haqqında müzakirələr aparılıb.Seminarda institutun Elmi resurslar və rəqəmsal informasiya şöbəsinin rəhbəri Orxan Əliyev, Materialşünaslıq laboratoriyasının dosenti Suma Hüseynova və Yarımkeçiricilərdə və yarımkeçirici nanostrukturlarda köçürmə hadisələri laboratoriyasının dosenti Aytən Əliyevanın məruzələri dinlənilib.Daha sonra görülmüş işlər və mövzu ətrafında müzakirələr, eləcə də fəaliyyət planları haqqında ətraflı fikir mübadiləsi aparılıb. ",2025-07-24 17:24:16.663110
" Taksi sürücülərinin identifikasiyası üçün ""SİMA""nın tətbiqinə başlanılıb ",https://xeberler.az/new/details/taksi-suruculerinin-identifikasiyasi-ucun-simanin-tetbiqine-baslanilib--35761.htm,https://xeberler.az/img/mid/43341.jpg,10-07-2025, 14:00,E - HÖKUMƏT ,"Azərbaycan Yerüstü Nəqliyyat Agentliyi (AYNA) tərəfindən taksi sifarişi operatorlarının sürücülər üçün istifadə etdiyi mobil proqramlarda üztanıma funksiyasının tətbiqi istiqamətində daha bir mühüm addım atılıb. SİMA rəqəmsal identifikasiya həlli artıq taksi sifarişi ötürülməsi üçün nəzərdə tutulmuş “Bolt”, “Uber” və “Yango” mobil tətbiqinə inteqrasiya edilib.Xeberler.az məlumat verir ki, hazırda taksi sektorunda diqqət mərkəzində olan məsələlərdən biri qeydiyyatdan keçmiş avtomobildən fərqli nəqliyyat vasitəsilə xidmət göstərilməsi və sürücü profilinin başqa şəxslər tərəfindən istifadəsi hallarının mövcudluğudur. “Bolt”, “Uber” və “Yango” tətbiqinə SİMA texnologiyasının inteqrasiyası bu kimi halların qarşısının alınması istiqamətində mühüm addımdır və effektiv nəzarət mexanizmi təqdim edir. Həmçinin sərnişinlərin təhlükəsizliyini təmin etmək və ictimai etimadı artırmaq baxımından da mühüm əhəmiyyət daşıyır.İnteqrasiya nəticəsində artıq “Bolt”, “Uber” və “Yango” mobil tətbiqi üzərindən sifariş alan sürücülər mobil tətbiqdə identifikasiyadan keçərkən SİMA-nın biometriya texnologiyası vasitəsilə şəxsiyyətlərini təsdiqləyəcəklər.Bu funksionallıq bir neçə mərhələdə tətbiq olunur:-Tətbiqə ilkin qeydiyyat zamanı;-Sistemə yenidən daxil olduqda (re-login);-Alqoritm əsasında gün ərzində bir neçə dəfə təsadüfi selfi yoxlamaları zamanı (sifariş tələbi gələn zaman, sifariş davam edirsə, sifarişin tamamlanması gözlənilir).Bu texnologiyanın tətbiqi sürücülərin şəxsiyyətini real vaxt rejimində təsdiq etməklə qeyri-qanuni profil istifadəsinin qarşısını almağa, eləcə də ictimai təhlükəsizliyi artırmağa xidmət edir.Qeyd edək ki, “AzInTelecom” MMC tərəfindən yaradılmış SİMA xidməti SİMA Rəqəmsal Həllər Platformasına daxildir və həm dövlət qurumlarına, həm də özəl sektora vətəndaşların şəxsiyyətini dəqiq şəkildə müəyyən etmək imkanı verir. Xidmət üz cizgiləri əsasında biometrik identifikasiya apararaq şəxsin kimliyini təsdiqləyir. ",2025-07-24 17:24:18.084700
 İlk dəfə Şuşada poçt ilə Avropa və ABŞ-a məktub göndərilib ,https://xeberler.az/new/details/ilk-defe-susada-poct-ile-avropa-ve-abs-a-mektub-gonderilib--35760.htm,https://xeberler.az/img/mid/43339.jpg,10-07-2025, 13:58,E - HÖKUMƏT ,"Bu gün dünyaşöhrətli MTP (Most Traveled People) beynəlxalq səyahətçilər klubunun 30 nəfərlik heyəti Qarabağ və Şərqi Zəngəzura səfəri çərçivəsində Şuşa şəhərinə gəlib.Xeberler.az məlumat verir ki, səfər zamanı səyyahlar Şuşa şəhəri poçtundan Avropa və Amerikaya məktub göndəriblər. Belə ki, filippinli Rhodora Burton Legaspi Nyu Yorka, irlandiyalı David Joseph Langan isə İrlandiya və Kanadaya məktub göndəriblər.Qeyd edək ki, beynəlxalq səyyahların yer aldığı heyətə MTP klubunun təsisçisi, amerikalı Çarlz Vili rəhbərlik edir.Heyətin 3 gün ərzində Füzuli-Xocavənd-Şuşa-Xankəndi-Xocalı-Ağdam-Kəlbəcər-Laçın-Zəngilan-Cəbrayıl marşrutu üzrə hərəkət etməsi planlaşdırılır. Bu səfər işğaldan azad edilmiş ərazilərin “dark tourism” çərçivəsində tanıdılması, nəhəng bərpa-quruculuq işlərinin nümayişi üçün böyük imkan yaradır.Beynəlxalq səyahətçilər son 4 ildə dünyanın əsas beynəlxalq səyahətçilər klublarının xətti ilə Qarabağ və Şərqi Zəngəzura 13 dəfə səfər ediblər. ",2025-07-24 17:24:19.006208
 Azərbaycan BMT-nin rəqəmsal ticarət üzrə hesabatında liderdir ,https://xeberler.az/new/details/azerbaycan-bmt-nin-reqemsal-ticaret-uzre-hesabatinda-liderdir--35759.htm,https://xeberler.az/img/mid/43338.jpg,10-07-2025, 13:53,TƏDBİRLƏR ,"BMT-nin 2025-ci il üzrə “Rəqəmsal və davamlı ticarətin asanlaşdırılması üzrə qlobal tədqiqatı”nın nəticələri açıqlanıb.Xeberler.az bildirir ki, tədqiqat çərçivəsində Asiya-Sakit Okean regionunda 2023–2025-ci illər arasında aparılmış xarici ticarət islahatlarının nəticələrinə əsasən, Azərbaycan 2025-ci ildə ticarətin asanlaşdırılmasını özündə əhatə edən beş istiqamətin orta göstəricisi üzrə 92,5% səviyyəsində yüksək nəticə nümayiş etdirərək Avrasiya regionunda ilk onluqda qərarlaşıb.İqtisadi İslahatların Təhlili və Kommunikasiya Mərkəzinin şöbə müdiri Nicat Hacızadə bildirib ki, Azərbaycan ticarətin asanlaşdırılmasına daxil olan şəffaflıq, formal prosedurlar, institusional əməkdaşlıq və koordinasiya indikatorları üzrə 100%, kağızsız ticarət üzrə 92.59%, sərhədlərarası kağızsız ticarət üzrə 72,2% effektivlik nümayiş etdirərək olduqca yüksək nəticə əldə edib.BMT-nin 2025-ci il üzrə “Rəqəmsal və davamlı ticarətin asanlaşdırılması üzrə qlobal tədqiqatı”nda Azərbaycan şəffaflıq göstəricisi üzrə 2015-ci illə müqayisədə 53,3 faiz bənd, formal prosedurlar üzrə 50 faiz bənd, 2023-cü illə müqayisədə 8,3 faiz bənd, institusional əməkdaşlıq və koordinasiya göstəricisi üzrə 2015-ci illə müqayisədə 33,3 faiz bənd, 2023-cü ilə nəzərən 11,1 faiz bənd, kağızsız ticarət üzrə 2015-ci illə müqayisədə 37 faiz bənd, 2023-cü illə müqayisədə 3,7 faiz bənd, sərhədlərarası kağızsız ticarət üzrə 2015-ci illə müqayisədə 50 faiz bənd, 2023-cü ilə nəzərən isə 5,6 faiz bənd irəliləyib.Bütövlükdə tədqiqat, Azərbaycanın sözügedən göstəricilər üzrə 2015-ci ildən 2025-ci ilə qədər yalnız davamlı olaraq icra faizlərini artırdığını nümayiş etdirir.Azərbaycan sözügedən tədqiqatda yüksək nəticə əldə etməklə Asiya-Sakit okean zonasında yerləşən əksər ölkələri qabaqlayaraq icra performansına görə yeddinci mövqedə, habelə, tədqiqatın regional təsnifatlaşmasında yer alan Şimal və Mərkəzi Asiya, o cümlədən dənizlərə çıxışı olmayan inkişaf etməkdə olan ölkələr arasında birinci mövqedə qərarlaşıb.Eyni zamanda, Azərbaycan üzv olduğu bir sıra nüfuzlu beynəlxalq təşkilatlar çərçivəsində də liderdir. Belə ki, sözügedən tədqiqat çərçivəsində ölkəmiz “İslam Əməkdaşlıq Təşkilatı”, “Türk Dövlətləri Təşkilatı”, “Müstəqil Dövlətlər Birliyi”, “İqtisadi Əməkdaşlıq Təşkilatı”, “D-8 İqtisadi Əməkdaşlıq” təşkilatına üzv ölkələr arasında lider mövqeyindədir. Bundan əlavə, Azərbaycan “Trans-Xəzər Beynəlxalq Nəqliyyat Dəhlizi” üzərində yerləşən dövlətlər arasında Çin Xalq Respublikasından sonra ikinci mövqedə qərarlaşıb.Bu nailiyyətin əldə edilməsində əsas amillər xarici ticarət əməliyyatları zamanı prosedurların elektron qaydada olması və izlənilə bilməsi, bütün idxal və ixrac qaydalarının, tariflərin, prosedurların və sənədlərin onlayn olaraq rəsmi sayt və ya portalda dərc edilməsi, yeni ticarət qaydaları və ya gömrük prosedurlarına dəyişiklik edilərkən iş adamları, biznes assosiasiyaları və digər maraqlı tərəflərlə müzakirələr aparılması, yeni və ya dəyişdirilmiş ticarət qaydaları qüvvəyə minməzdən əvvəl sahibkarlara rəsmi bildirişlə məlumat verilməsidir. Bununla yanaşı, idxaldan əvvəl sahibkarların gömrükdən məhsulun tarif dərəcəsi və mənşə haqqında rəsmi yazılı qərar ala bilməsini özündə ehtiva edən şəffaflıq indikatoru üzrə Azərbaycanın 100%nəticə əldə etməsi son illər xarici ticarətin liberallaşdırılması istiqamətində atılan addımlar, habelə gömrük prosedurlarının elektronlaşması istiqamətində həyata keçirilən islahatların effektiv kommunikasiyası ilə əlaqədardır.Qlobal sorğunun ikinci bəndində yer alan formal prosedurlar mahiyyət etibarı ilə gündəlik sahibkarlıq subyektlərinin qarşılaşdığı klassik gömrük prosedurlarıdır. Bura malların riskəsaslı yoxlanılması, mallar ölkəyə çatmamışdan əvvəl gömrük bəyannamələrinin təqdim edilməsi və ilkin yoxlanması, rəsmiləşmə və rüsumların yekun hesablanması, sadələşdirilmiş gömrük prosedurları, təcili və prioritet mallar üçün sürətli gömrük rəsmiləşməsi və s. aiddir. Bu istiqamətdə Azərbaycanın 100% nəticəyə nail olması gömrük yoxlanılması, sərhəd-buraxılış məntəqələrində malların sürətli keçidi, müfəttiş-sahibkar münasibətlərinin daha da yaxşılaşdırılması istiqamətində aparılan məqsədyönlü islahat tədbirlərinin nəticəsidir.Üçüncü bəndə “İnstitusional mexanizmlər və əməkdaşlıq” daxildir ki, bu da hökumətin ticarətə məsul səlahiyyətli institutlarının xarici ticarət iştirakçılarının davamlı və fasiləsiz fəaliyyətini stimullaşdırmaq məqsədilə idarəetmə çərçivəsinin keyfiyyətini əhatə edir. Ticarətin asanlaşdırılması üzrə milli komitə yaradılması, gömrük və sərhəd qurumlarının əməkdaşlığı üçün qanunvericilik çərçivəsi, iş günləri və saatlarının, gömrük qaydalarının qonşu ölkələrlə uyğunlaşdırılması kimi alt tədbirlər daha çox Dövlət Gömrük Komitəsinin qanunvericilik əsasında həyata keçirdiyi icraatları özündə əks etdirir.Kağızsız ticarət üzrə Azərbaycanın mövqeyi 2015-ci illə müqayisədə 37,03 faiz bənd irəliləyərək 92,6% səviyyəsinə çatıb. Buna səbəb gömrük inzibatçılığı sahəsində, o cümlədən xarici ticarət prosedurlarında iştirak edən dövlət xidmətlərinin elektronlaşması, fiziki müraciətlərin minimuma endirilməsi və s. tədbirləri qeyd etmək mümkündür. Sözügedən indikatorun üzrə qlobal sorğunun çərçivəsinə Avtomatlaşdırılmış Gömrük Sistemi, Gömrük və sərhəd xidmətlərinin internet vasitəsilə məlumat paylaşması və əməliyyatları, gömrük və sərhəd prosedurlarının vahid elektron portal üzərindən icrası, gömrük bəyannamələrinin elektron formada təqdim edilməsi, idxal və ixrac icazələrinin elektron alınması və göndərilməsi daxildir.Sonuncu istiqamətə isə “Sərhədlərarası Kağızsız Ticarət” indikatoru daxildir ki, bura elektron əməliyyatlar üçün qanun və normativ baza, elektron imza və təsdiq üçün hüquqi çərçivə, gömrük bəyannamələrinin elektron şəkildə başqa ölkələrlə qarşılıqlı paylaşılması, mənşə sertifikatı,sanitar və fitosanitar sertifikatların (yəni ərzaq və bitki mallarının icazələri) başqa ölkələrin gömrüyü ilə elektron paylaşılması daxildir.Sözügedən tədqiqat Ümumdünya Ticarət Təşkilatının “Ticarətin Asanlaşdırılması Sazişində” nəzərdə tutulan, “Asiya və Sakit Okean regionunda Sərhədlərarası Kağızsız Ticarətin Asanlaşdırılması Çərçivə Sazişi”, eləcə də digər kağızsız ticarət və ya elektron ticarətlə bağlı inkişaf edən regional və qlobal təşəbbüsləri özündə əhatə edir.İİTKM-in “Azexport.az” portalının rəhbəri Ayxan Qədəşov bildirib ki, BMT-nin 2025-ci il üzrə “Rəqəmsal və davamlı ticarətin asanlaşdırılması üzrə qlobal tədqiqatı”nda Azərbaycanın lider mövqedə tanınmasını “Azexport” tərəfindən son illərdə həyata keçirilmiş rəqəmsal həllərin, o cümlədən “Virtual Sərgi Zalı”, rəqəmsal sertifikatlaşdırma imkanları və “Alibaba”, “Amazon” kimi qlobal elektron ticarət platformaları ilə inteqrasiya proseslərinin praktik nəticəsi kimi də qiymətləndirmək olar.Belə ki, “Azexport.az” portalı dünyanın 150-dən artıq ölkəsindən 50 minə yaxın sifariş qəbul edib, ixrac coğrafiyasını genişləndirib və “Made in Azerbaijan” məhsullarının beynəlxalq rəqəmsal platformalarda tanınmasını 2500 dəfə artırıb. Portalın fəaliyyəti bundan əvvəl də Avropa İttifaqının “EU4Digital” təşəbbüsü, “Alibaba” platforması, Türk Dövlətləri Təşkilatı və Birləşmiş Millətlər Təşkilatının müxtəlif rəsmi sənədlərində yüksək qiymətləndirilib, nümunəvi təcrübə kimi öyrənilməsi və digər ölkələrdə tətbiq olunması tövsiyə edilib. ",2025-07-24 17:24:20.298688
" Türkiyənin Ali Məhkəməsinin sədr müavini ""ASAN xidmət""də olub ",https://xeberler.az/new/details/turkiyenin-ali-mehkemesinin-sedr-muavini-asan-xidmetde-olub--35758.htm,https://xeberler.az/img/mid/43334.jpg,10-07-2025, 11:40,TƏDBİRLƏR ,"Ölkəmizdə səfərdə olan Türkiyə Respublikası Ali Məhkəməsinin (Yargıtay) sədr müavini Adem Albayrakın başçılıq etdiyi nümayəndə heyəti ""ASAN xidmət” mərkəzinin fəaliyyəti ilə tanış olub.Xeberler.az bildirir ki, Azərbaycan Respublikasının Prezidenti yanında Vətəndaşlara Xidmət və Sosial İnnovasiyalar üzrə Dövlət Agentliyinin ictimaiyyətlə əlaqələr şöbəsindən verilən məlumata görə, qonaqlara Prezident İlham Əliyevin təşəbbüsü əsasında yaradılmış “ASAN xidmət” mərkəzləri və sosial innovasiyalar istiqamətində həyata keçirilən layihələr barədə məlumat verilib, hazırda Azərbaycanın həmin intellektual brendinin 30-dan çox ölkəyə ixrac edildiyi diqqətə çatdırılıb.Nümayəndələr Prezident İlham Əliyevin şəxsi təşəbbüsü ilə yaradılan “ASAN xidmət”in onlarda yüksək təəssürat yaratdığını və əhalinin dövlət xidmətlərinə əlçatanlığının təmin edilməsində mühüm rol oynadığını vurğulayıblar.Həmçinin nümayəndə heyətinə “INNOLAND” İnkubasiya və Akselerasiya Mərkəzi, Səyyar ASAN xidmət, “Bilim Bakı” mərkəzi və ""ABAD"" publik hüquqi şəxsin fəaliyyəti ilə əlaqədar ətraflı məlumat verilib. ",2025-07-24 17:24:21.170980
 Naxçıvanda “e-rüsum” sisteminin tətbiqi ilə bağlı təlim keçirilib ,https://xeberler.az/new/details/naxcivanda-e-rusum-sisteminin-tetbiqi-ile-bagli-telim-kecirilib--35757.htm,https://xeberler.az/img/mid/43329.jpg,10-07-2025, 11:37,E - HÖKUMƏT ,"Naxçıvan Muxtar Respublikasının Maliyyə Nazirliyində “Dövlət rüsumlarının elektron idarə edilməsi (e-rüsum)” informasiya sisteminin tətbiqinə dair iki günlük təlim təşkil olunub.Xeberler.az məlumat verir ki, Azərbaycan Respublikası Maliyyə Nazirliyinin “e-rüsum” üzrə təlim-tətbiq komandasının üzvlərinin iştirakı ilə keçirilən təlimə Naxçıvan Muxtar Respublikası Maliyyə Nazirliyinin və onun tabeliyində olan qurumların əməkdaşları, həmçinin muxtar respublikada dövlət rüsumlarının tutulması ilə məşğul olan aidiyyəti qurumların nümayəndələri cəlb edilib.Tədbir zamanı iştirakçılara “e-rüsum” sisteminin yaradılma zərurəti, onun qanunvericilik bazası, texniki imkanları, tətbiq mexanizmləri və istifadə qaydaları geniş şəkildə izah edilib. İnteraktiv formatda keçirilən təlimdə iştirakçıların sualları cavablandırılıb, onların rəy və təklifləri dinlənilib. Eyni zamanda, sistemin tətbiqi zamanı qarşıya çıxa biləcək çətinliklər və onların həlli yolları müzakirə olunub. ",2025-07-24 17:24:21.579103
 “Azercell CUP 2025” müsabiqəsinin nəticələri açıqlanıb ,https://xeberler.az/new/details/azercell-cup-2025-musabiqesinin-neticeleri-aciqlanib--35756.htm,https://xeberler.az/img/mid/43327.jpg,10-07-2025, 11:31,MOBİL RABİTƏ ,"“Azercell Telekom” MMC-nin Azərbaycan Respublikası Elm və Təhsil Nazirliyi və Təhsil İnstitutu ilə əməkdaşlığı çərçivəsində təşkil olunan “Azercell CUP 2025” proqramlaşdırma müsabiqəsinin finalı keçirilib.Üç mərhələdən ibarət seçim turunda ölkə üzrə ümumilikdə 4000-ə yaxın 6 və 7-ci sinif şagirdləri iştirak edib. Nəticədə 162 nəfər finala vəsiqə qazanaraq Azərbaycan Texniki Universitetində keçirilən son etapda öz bilik və bacarıqlarını nümayiş etdirib. Finalçılar üç saat ərzində beş alqoritmik məsələni C++ və Python proqramlaşdırma dillərində həll edərək tapşırıqları avtomatik qiymətləndirmə sistemi vasitəsilə sınaqdan keçiriblər.Yekunda Bakı, Quba, Gəncə, Balakən, Şəki, Sumqayıt və Göyçaydan olan 28 məktəbli qalib elan olunub. Müsabiqənin qalibləri cari ilin oktyabr ayından etibarən informatika üzrə beynəlxalq olimpiadalara hazırlıq proqramına qoşulacaq.2017-ci ildən başlayaraq informatika üzrə beynəlxalq olimpiadalara hazırlıq təşəbbüsünə dəstək verən Azercell, artıq dördüncü ildir ki, “Azercell CUP” yarışmasını təşkil edir. Bu müsabiqə gənc nəslin informatika, proqramlaşdırma və kompüter elmlərinə marağını təşviq etməklə yanaşı, onların bu istiqamətlərdə bacarıqlarının inkişafına töhfə verir. ",2025-07-24 17:24:22.085264
 ABŞ-ın nəqliyyat naziri NASA rəhbəri vəzifəsini icra edəcək ,https://xeberler.az/new/details/abs-in-neqliyyat-naziri-nasa-rehberi-vezifesini-icra-edecek--35755.htm,https://xeberler.az/img/mid/43323.jpg,10-07-2025, 09:26,PROQRAMLAR ,"ABŞ prezidenti Donald Tramp Milli Aeronavtika və Kosmik Tədqiqatlar Administrasiyasının (NASA) direktoru vəzifəsini nəqliyyat naziri Şon Daffiyə tapşırıb.Xeberler.az bildirir ki, bununla bağlı ABŞ prezidenti Donald Tramp “Truth” hesabında məlumat verib.""Mən böyük Nəqliyyat Katibimiz Şon Daffinin NASA-nın müvəqqəti administratoru vəzifəsinə təyin olunmasını elan etməkdən məmnunam"", - Tramp yazıb.Qeyd edək ki, Tramp iyunun əvvəlində milyarder və kosmos turisti Jared Ayzakmanın NASA-nın rəhbəri vəzifəsinə namizədliyini geri götürüb. ",2025-07-24 17:24:23.252162
 NASA-nın 2000-dən çox rəhbəri şəxsi işdən çıxır ,https://xeberler.az/new/details/nasa-nin-2000-den-cox-rehberi-sexsi-isden-cixir--35754.htm,https://xeberler.az/img/mid/36198.jpg,10-07-2025, 09:23,KOSMOS ,"ABŞ-ın Milli Aeronavtika və Kosmik Fəzanın Tədqiqi İdarəsində (NASA) yüksək vəzifə tutan 2 145 əməkdaş agentliyi tərk edəcək.Xeberler.az ""Politico"" nəşrinə istinadən bildirir ki, işdən çıxarılan əməkdaşların əksəriyyəti dövlət xidmətində rəhbər vəzifələrə uyğun olan GS-13 - GS-15 səviyyəli vəzifələri tuturlar. Onlar işçi sayının azaldılması siyasətindən narazıdırlar.İxtisarlar NASA üçün çətin bir dövrdə baş verir. Prezident Donald Trampın administrasiyası dövründə ABŞ-ın kosmik sənayesi və 18 000 əməkdaşı olan NASA heyəti, onlarla elmi proqramı ləğv edəcək gözlənilən işdən çıxarılmalar və təklif olunan büdcə ixtisarları səbəbindən qeyri-müəyyənliklə üzləşib. ",2025-07-24 17:24:24.064742
" ""Microsoft"" süni intellekt sayəsində 500 milyon dollar qənaət edib ",https://xeberler.az/new/details/microsoft-suni-intellekt-sayesinde-500-milyon-dollar-qenaet-edib--35753.htm,https://xeberler.az/img/mid/38815.jpg,10-07-2025, 08:19,SÜNİ İNTELLEKT VƏ DATA ,"""Microsoft"" ötən il öz çağrı mərkəzlərində süni intellektdən istifadə edərək 500 milyon dollardan çox qənaət edib.Xeberler.az məlumat verir ki, bu barədə ""Bloomberg"" yazır.Texnologiya nəhəngi ötən həftə süni intellekt infrastrukturuna əhəmiyyətli investisiyalar hesabına xərclərini optimallaşdıraraq işçi qüvvəsinin təxminən 4%-ni ixtisar edəcəyini açıqlayıb. May ayında korporasiya bəyan edib ki, ixtisarlar təxminən 6 000 işçini əhatə edəcək.""Microsoft""un baş kommersiya direktoru Cadson Althoff bildirib ki, süni intellekt alətləri satış, müştəri xidməti və proqram təminatının hazırlanması da daxil olmaqla bir neçə seqmentdə məhsuldarlığı artırmağa kömək edir. Şirkət həmçinin daha kiçik miqyaslı müştərilərlə qarşılıqlı əlaqə üçün süni intellektdən istifadə etməyə başlayıb. Bu təşəbbüs artıq şirkətə on milyonlarla dollar gətirməyə başlayıb. ",2025-07-24 17:24:26.002917
 OpenAI bir neçə modeli birləşdirərək GPT-5-i təqdim edəcək ,https://xeberler.az/new/details/openai-bir-nece-modeli-birlesdirerek-gpt-5-i-teqdim-edecek--35752.htm,https://xeberler.az/img/mid/43322.jpg,09-07-2025, 21:40,SÜNİ İNTELLEKT VƏ DATA ,"OpenAI şirkəti mövcud süni intellekt modellərini birləşdirərək GPT-5 adlı yeni və təkmilləşdirilmiş model təqdim edəcəyini təsdiqləyib.Xeberler.az məlumat verir ki, hazırda ChatGPT platformasında müxtəlif funksiyalara uyğunlaşdırılmış çoxlu sayda model mövcuddur. Məsələn, o3 modeli əsasən məntiqi düşünmə qabiliyyətinə malikdir, 4o modeli isə multimodal imkanlara sahibdir. Bu müxtəliflik istifadəçilər arasında çaşqınlıq yaradırdı.OpenAI nümayəndəsi Romen Yue ""Building the Future with OpenAI Agents"" konfransında bildirib:“Biz təkcə yeni bir qabaqcıl model yaratmaqdan deyil, həm də iki əsas model seriyamızı birləşdirməkdən məmnunuq.”Yeni GPT-5 modeli həm məntiqi düşünmə bacarıqlarını, həm də multimodal funksiyaları özündə birləşdirəcək. Yəni, bu model həm mətn, şəkil, sənəd kimi müxtəlif giriş məlumatlarını qəbul edə biləcək, həm də cavablarında düşünülmüş və əsaslandırılmış nəticələr təqdim edəcək. Beləliklə, istifadəçilərin müxtəlif nəticələr əldə etmək üçün fərqli modellər arasında keçid etməsinə ehtiyac qalmayacaq.OpenAI-nin baş direktoru Sam Altman isə modelin bu yay ərzində ictimaiyyətə təqdim olunacağını bildirib. ",2025-07-24 17:24:27.809611
 Türkiyədə “Grok” süni intellektinə qarşı cinayət işi açılıb ,https://xeberler.az/new/details/turkiyede-grok-suni-intellektine-qarsi-cinayet-isi-acilib--35751.htm,https://xeberler.az/img/mid/43321.jpg,09-07-2025, 21:37,SÜNİ İNTELLEKT VƏ DATA ,"Türkiyədə “Grok” süni intellekt sisteminə qarşı rəsmi araşdırma başlanıb. Ankara Cumhuriyyət Baş Prokurorluğu tərəfindən aparılan araşdırmanın əsas səbəbi Grok-un istifadəçilərə qarşı təhqiramiz və nalayiq ifadələr işlətməsi ilə bağlı yaranan ictimai narahatlıqdır. Son yeniləmələrdən sonra sistemin bəzən sərt və hörmətsiz cavablar verdiyi, həmçinin İlon Maskın üslubunu təqlid etdiyi bildirilir.Xeberler.az bildirir ki, Baş Prokurorluq bu şikayətlər əsasında süni intellekt platformasının cavab mexanizmini və texniki iş prinsiplərini yoxlamağa başlayıb. Eyni zamanda, platformaya ölkə daxilində girişin məhdudlaşdırılması, yəni erişim blokunun tətbiqi məsələsi də hüquqi müzakirəyə çıxarılıb.Araşdırma çərçivəsində Grok-un istifadəçi davranışlarına reaksiyası, alqoritm siyasəti və etik standartlara uyğunluğu qiymətləndiriləcək. Prosesin sonunda Türkiyə ərazisində bu platformanın fəaliyyətinə davam edib-etməyəcəyi barədə qərar veriləcək.Mütəxəssislər bu hadisəni süni intellekt texnologiyalarının hüquqi tənzimlənməsi baxımından önəmli bir addım kimi qiymətləndirirlər. Bu araşdırma gələcəkdə digər ölkələrdə də süni intellekt sistemlərinə nəzarət mexanizmlərinin formalaşdırılmasına nümunə ola bilər. ",2025-07-24 17:24:28.493868
 Azərbaycan Beynəlxalq Telekommunikasiya İttifaqının tədbirində iştirak edib ,https://xeberler.az/new/details/azerbaycan-beynelxalq-telekommunikasiya-ittifaqinin-tedbirinde-istirak-edib--35750.htm,https://xeberler.az/img/mid/43320.jpg,09-07-2025, 16:58,TƏDBİRLƏR ,"Azərbaycan İsveçrənin Cenevrə şəhərində Beynəlxalq Telekommunikasiya İttifaqının “İnformasiya Cəmiyyəti üzrə Ümumdünya Sammiti (WSIS)+20 Yüksək Səviyyəli Tədbiri 2025” çərçivəsində təşkil edilən nazirlərin dəyirmi masasında iştirak edib.Xeberler.az məlumat verir ki, bunu rəqəmsal inkişaf və nəqliyyat naziri Rəşad Nəbiyev ""X"" sosial şəbəkəsində hesabında bildirib.“BMT-nin Elektron Hökumətin İnkişafı İndeksində Azərbaycanın 9 pillə irəlilədiyini, elektron hökumətin çox sürətlə inkişaf etdiyi ölkə statusuna nail olduğunu, qlobal Kibertəhlükəsizlik İndeksində MDB ölkələri arasında Ii yerdə qərarlaşdığını diqqətə çatdırdıq. Region dövlətlərindən ilk dəfə məhz Azərbaycanın Milli Süni İntellekt Strategiyası hazırladığını bildirdik”,-deyə o qeyd edib. ",2025-07-24 17:24:29.147460
 ADY “Çin Dəmir Yolları” ilə Anlaşma Memorandumu imzalayıb  ,https://xeberler.az/new/details/ady-cin-demir-yollari-ile-anlasma-memorandumu-imzalayib--35749.htm,https://xeberler.az/img/mid/43317.jpg,09-07-2025, 16:57,TƏDBİRLƏR ,"""Azərbaycan Dəmir Yolları"" QSC (ADY) “Çin Dəmir Yolları” Dövlət Korporasiyası ilə dəmiryol nəqliyyatı və tranzit, həmçinin rəqəmsal layihələrin həyata keçirilməsi üzrə əməkdaşlığı daha da möhkəmləndirmək üçün Anlaşma Memorandumu imzalayıb.Xeberler.az bildirir ki, bu barədə ADY məlumat yayıb.Bildirilib ki, sənədi ADY sədri Çinə səfəri çərçivəsində “Çin Dəmir Yolları” Dövlət Korporasiyasının prezidenti Sun Syudo ilə birlikdə imzalayıb.Görüşdə Çin və Azərbaycan arasında strateji əlaqələrin gücləndirilməsi kontekstində nəqliyyat və logistika sektorunda tərəfdaşlığın xüsusi əhəmiyyət kəsb etdiyi vurğulanıb. Bildirilib ki, iki ölkənin dəmiryol qurumları arasında əməkdaşlıq tranzit daşımalardan və multimodal həllərdən tutmuş infrastrukturun inkişafı və proseslərin rəqəmsallaşdırılmasına qədər geniş spektri əhatə edir.ADY sədri qeyd edib ki, Azərbaycan Prezidenti İlham Əliyevin 2025-ci il aprelin 22-də Çinə dövlət səfəri ikitərəfli münasibətlərin inkişafında mühüm mərhələ olub. Əməkdaşlığın əsas elementlərindən biri Azərbaycanın Şərqlə Qərb arasında mühüm tranzit əlaqəsi kimi qəbul etdiyi Trans-Xəzər Beynəlxalq Nəqliyyat Marşrutunun (Orta Dəhliz) inkişafıdır. Çin–Qazaxıstan–Azərbaycan–Gürcüstan–Avropa marşrutu üzrə müntəzəm daşımalar çatdırılma müddətinin azaldılmasına və logistik həllərin şaxələndirilməsinə kömək edir.Bildirilib ki, səmərəli əməkdaşlığın nəticəsi olaraq 2024-cü ildə iki ölkə arasında dəmiryol nəqliyyatı ilə daşınan yüklərin həcmi 47 % artaraq 612 min ton təşkil edib. 2024-cü ildə Çindən 287 blok-qatar qəbul edilib, bu ilin 6 ayı ərzində bu göstərici artıq 199 blok-qatar təşkil edib. İlin sonunadək isə 400-dən çox blok-qatarın qəbulu gözlənilir.Qeyd olunub ki, ADY və “Çin Dəmir Yolları” arasında əməkdaşlığın inkişafı Avrasiyanın nəqliyyat əlaqəsinin gücləndirilməsinə və dayanıqlı logistika zəncirlərinin inkişafına mühüm töhfə verir.Sənəddə beynəlxalq dəhlizlər üzrə yük daşımaları üçün münbit şəraitin yaradılması yolu ilə regional iqtisadi inteqrasiyanın inkişafına dəstək, idarəetmə proseslərinin optimallaşdırılması və daşıma səmərəliliyinin artırılması, həmçinin müştərilərə daha yüksək xidmət təqdim edilməsi məqsədilə müasir və rəqəmsal texnologiyaların tətbiqinin zəruriliyi, Orta Dəhliz üzrə multimodal daşımaların inkişafının strateji əhəmiyyəti və bu marşrutun Çin və Azərbaycandakı logistik terminallarla bağlantısı, Çinin “China Railway Container Transport Corp. Ltd.” (CRCT) şirkətinin Azərbaycan, Qazaxıstan və Gürcüstan dəmiryol qurumları arasında Orta Dəhlizin inkişafı üzrə yaradılmış “Middle Corridor Multimodal Ltd.” birgə müəssisəsinə qoşulmasının zəruriliyi və “Kəmər və Yol Təşəbbüsü”nün reallaşdırılması kontekstində dəmiryol sahəsində əməkdaşlığın dərinləşdirilməsi kimi mühüm istiqamətlər qeyd edilib.Bundan başqa, səfər çərçivəsində R. Rüstəmov “Qazaxıstan Dəmir Yolu” Milli Şirkəti” SC-nin İdarə Heyətinin sədri Talqat Aldıbergenovlə görüşüb.Görüşdə iki ölkə arasında tranzit daşımalar üzrə əməkdaşlığın daha da genişləndirilməsinin, Çindən Avropa istiqamətində göndərilən konteyner yüklərin təyinat məntəqələrinə vaxtında çatdırılması üçün koordinasiyalı fəaliyyətin gücləndirilməsinin vacibliyi qeyd olunub. Bildirilib ki, Azərbaycan, Qazaxıstan və Gürcüstan arasında yaradılmış “Middle Corridor Multimodal” birgə müəssisəsi Orta Dəhliz üzrə fasiləsiz, etibarlı və səmərəli yükdaşıma əməliyyatlarının təmin edilməsinə dəstək verəcək.Həmçinin ADY nümayəndə heyəti Çinə işgüzar səfəri zaman 8 iyul tarixində Pekində Yüksəksürətli dəmir yolları üzrə XII Beynəlxalq Konqresdə iştirak edib.“Yüksəksürətli dəmiryol nəqliyyatı: Dayanıqlılıq, innovasiya və inkişaf” (High-Speed Rail: Sustainability, Innovation, Prosperity”) mövzusunda keçirilən tədbirdə yüksəksürətli qatarların iqtisadi və sosial inkişafda rolu, dayanıqlı inkişaf və texnoloji innovasiyalar kimi məsələlər müzakirə olunub. ",2025-07-24 17:24:29.761968
 “Nar” regionlarda təhsilə dəstəyini davam etdirir ,https://xeberler.az/new/details/nar-regionlarda-tehsile-desteyini-davam-etdirir--35748.htm,https://xeberler.az/img/mid/43316.jpg,09-07-2025, 16:48,MOBİL RABİTƏ ,"Regionlara xüsusi diqqəti ilə seçilən sərfəli mobil operator “Nar”ın baş icraçı direktoru Qunnar Panke Azərbaycan Texnologiya Universitetində (ATU) keçirilən “Məzun günü” tədbirində iştirak edib.Xeberler.az bildirir ki, Gəncədə təşkil olunan mərasimdə 300-ə yaxın məzun, universitetin rəhbər heyəti, müəllim kollektivi və müxtəlif şirkətlərin nümayəndələri iştirak ediblər. Tədbirdə çıxış edən Qunnar Panke məzunları təbrik edərək onların gələcək peşə həyatlarında uğurlar arzulayıb.“Nar” və Azərbaycan Texnologiya Universiteti arasında imzalanmış əməkdaşlıq memorandumu çərçivəsində son bir ildə tələbələr üçün mobil texnologiyalar üzrə seminarlar, karyera hazırlığı proqramları və müəllimlər üçün ixtisasartırma təlimləri keçirilib. Bu əməkdaşlıq çərçivəsində ATU-da həm nəzəri, həm də praktik biliklərin inkişafına dəstək verilir. Çıxışında məzunlara müraciət edən Qunnar Panke bildirib: “Əziz məzunlar, sizi bu əlamətdar gün münasibətilə təbrik edirəm. İnanıram ki, hər biriniz gələcəkdə seçdiyiniz sahənin peşəkarına çevriləcək və cəmiyyətin inkişafına öz töhfənizi verəcəksiniz. Telekommunikasiya sahəsində karyera qurmaq istəyənlərə isə bizimlə birgə çalışma fürsətləri açıqdır”.Qeyd edək ki, “Nar” korporativ sosial məsuliyyət strategiyasında təhsili əsas istiqamətlərindən biri kimi müəyyənləşdirib. Operator regionlarda yaşayan gənclərin bilik və bacarıqlarının artırılması onların əmək bazarına inteqrasiyasına dəstək və müasir texnologiyalarla tanışlığı istiqamətində davamlı layihələr həyata keçirir.Hazırda 2,2 milyon abunəçiyə yüksəkkeyfiyyətli rabitə xidmətləri göstərən “Nar” son 6 ildə Müştəri Loyallığı İndeksinə görə ölkədə lider mobil operatordur. Mobil operator müştəriyönümlülük strategiyasına sadiq qalaraq sərfəli qiymət qarşılığında üstün xidmət təqdim edir. ",2025-07-24 17:24:30.336681
 Azercell-in kibermaarifləndirmə təşəbbüsü davam edir ,https://xeberler.az/new/details/azercell-in-kibermaariflendirme-tesebbusu-davam-edir--35747.htm,https://xeberler.az/img/mid/43305.jpg,09-07-2025, 13:34,MOBİL RABİTƏ ,"Azercell və Azərbaycan Kibertəhlükəsizlik Mərkəzinin birgə əməkdaşlığı çərçivəsində keçirilən “Məktəblilər üçün Kibermaarifləndirmə Proqramı” növbəti mərhələsini uğurla tamamlayıb. Layihə bu dəfə Lənkəran, Masallı və Sumqayıt şəhərlərini əhatə edib. Təlimlər nəticəsində ümumilikdə 150-dən çox məktəbli kiberməkanda qarşılaşa biləcəkləri risklər, təhlükəli halların qarşısının alınması yolları və təhlükəsiz rəqəmsal davranış qaydaları barədə biliklər əldə edib.Sessiyalar beynəlxalq standartlara əsaslanan proqram çərçivəsində Azərbaycan Kibertəhlükəsizlik Mərkəzinin ekspertləri tərəfindən keçirilib. Təlimlər zamanı şagirdlərə şəxsi məlumatların qorunması, sosial şəbəkələrdə təhlükəsizlik qaydaları, onlayn fırıldaqçılıq və kiberbullinq halları ilə mübarizə yolları haqqında praktiki biliklər təqdim olunub. Real nümunələr əsasında keçirilən interaktiv məşğələlər isə iştirakçıların kibermühitdə təhlükəsiz davranış vərdişlərinin formalaşmasına töhfə verib.Təlimlər haqqında ətraflı məlumat almaq üçün:https://www.youtube.com/shorts/3mEvMNaejHU?feature=shareQeyd edək ki, layihənin ilkin mərhələsində Xızı, Quba, Qusar və Xaçmaz rayonlarını əhatə edən təlimlərdə 226 şagird iştirak etmişdi. Beləliklə, “Məktəblilər üçün Kibermaarifləndirmə Proqramı” ümumilikdə 7 regionda 350-ə yaxın məktəblinin kibertəhlükəsizlik sahəsində maariflənməsinə xidmət edib. ",2025-07-24 17:24:31.078779
 ABB-nin reytinqi tarixi maksimuma  yüksəldi! ,https://xeberler.az/new/details/abb-nin-reytinqi-tarixi-maksimuma-yukseldi--35746.htm,https://xeberler.az/img/mid/43304.jpg,09-07-2025, 13:29,AZNET ,"Moody’s Beynəlxalq Reytinq Agentliyi ABB-nin reytinqlərinə yenidən baxaraq Bankın yerli və xarici valyutada uzunmüddətli depozit reytinqini Stabil proqnozla Ba2-dən Ba1-ə yüksəldib. Bu, Moody’s-in indiyə qədər ABB-yə verdiyi ən yüksək reytinqdir.Bankın Əsas kredit qiymətləndirməsi reytinqi (BCA) ba3-dən ba2-ə, Uzunmüddətli xarici və yerli valyutada qarşı tərəf risk reytinqi (CRRs) Ba1-dən Baa3-ə, Qarşı tərəf risk qiymətləndirməsi reytinqi (CR Assessment) Ba1-dən Baa3-ə qədər artırılıb.ABB-nin reytinqlərinin yüksəldilməsi Bankın davamlı şəkildə artan mənfəətliliyi, aktivlərinin yüksək keyfiyyəti, güclü kapital mövqeyi, yüksək likvidliyi və s. bu kimi amillərlə bağlıdır.Agentliyin rəyinə görə, Azərbaycan iqtisadiyyatının şaxələndirilməsi istiqamətində atılan addımlar ABB-nin aktivlərinin keyfiyyətini, gəlirliliyini dəstəkləyəcək.ABB-nin uzunmüddətli depozit reytinqlərinə Stabil proqnozunun verilməsi Bankın növbəti 12-18 ay ərzində sağlam maliyyə əsaslarını qoruyacağına dair Moodys-in gözləntilərini əks etdirir. Agentlik Bankın gəlirliliyinin son illərdə artdığını və növbəti 12-18 ay ərzində də güclü olacağını bildirir. ABB-nin kapital mövqeyinin onun əsas kredit gücü olaraq qaldığını vurğulayır.ABB-nin müasir, faydalı və universal məhsul və xidmətləri barədə məlumatları Bankın filial və şöbələrindən, https://abb-bank.az/ rəsmi internet səhifəsindən və ya 937 nömrəli Məlumat Mərkəzindən, həmçinin rəsmi Facebook səhifəsindən əldə etmək olar. ",2025-07-24 17:24:31.326210
 Somali “ASAN xidmət” təcrübəsini öyrənir ,https://xeberler.az/new/details/somali-asan-xidmet-tecrubesini-oyrenir--35745.htm,https://xeberler.az/img/mid/43297.jpg,09-07-2025, 11:57,TƏDBİRLƏR ,"İyulun 7-8-də Somali Federativ Respublikası Prezidentinin Administrasiyasının Aparat rəhbərinin müavini Mohamed Amin Şeyx Osmanın rəhbərlik etdiyi nümayəndə heyəti “ASAN xidmət” təcrübəsinin öyrənilməsi məqsədilə ölkəmizə səfər edib.Xeberler.az bildirir ki, bu barədə Azərbaycan Respublikasının Prezidenti yanında Vətəndaşlara Xidmət və Sosial İnnovasiyalar üzrə Dövlət Agentliyinin ictimaiyyətlə əlaqələr şöbəsindən məlumat verilib.Bildirilib ki, nümayəndə heyətinin səfəri bu ilin fevralında Somali Prezidentinin ölkəmizə səfəri zamanı imzalanmış “Azərbaycan Respublikasının Prezidenti yanında Vətəndaşlara Xidmət və Sosial İnnovasiyalar üzrə Dövlət Agentliyi ilə Somali Federativ Respublikasının Prezidentinin Ofisi arasında dövlət xidmətlərinin göstərilməsi sahəsində əməkdaşlığa dair Anlaşma Memorandumu”nun icrası çərçivəsində reallaşıb.Səfərin ilk günü nümayəndə heyəti Zəfər parkında və Şəhidlər xiyabanında ölkəmizin azadlığı və suverenliyi uğrunda canlarını fəda etmiş şəxslərin əziz xatirəsini ehtiramla yad edib.Dövlət Agentliyinin sədr müavini Ceyhun Salmanovla görüş zamanı qonaqlara Prezident İlham Əliyevin təşəbbüsü əsasında yaradılmış “ASAN xidmət” mərkəzləri və sosial innovasiyalar istiqamətində həyata keçirilən layihələr barədə ətraflı məlumat verib. Hazırda Azərbaycanın intellektual brendinin 25-dən çox ölkəyə ixrac olunduğu diqqətə çatdırılıb.Somalidən olan nümayəndə heyəti Memorandumun icrası çərçivəsində qısa müddətdə ölkələrində “ASAN xidmət” mərkəzi əsasında vahid məkandan xidmət göstərəcək mərkəzin təsis olunmasını səbirsizliklə gözlədiklərini bildirib və bu istiqamətdə Azərbaycanın davamlı dəstəyini xahiş edib.Qonaqlar Bakı şəhərində yerləşən bir sıra “ASAN xidmət” mərkəzlərinin, “İNNOLAND” İnkubasiya və Akselerasiya Mərkəzinin, 108 Çağrı Mərkəzinin və ASAN TV/Radionun fəaliyyəti ilə də tanış olublar.Səfər çərçivəsində qonaqlara Dövlət Agentliyinin müxtəlif struktur bölmələri tərəfindən geniş təqdimatlar edilib və müvafiq istiqamətlər üzrə müzakirələr aparılıb. ",2025-07-24 17:24:31.556361
 Sertifikatlaşdırma imtahanlarında müəllimlərin şəxsiyyəti SİMA ilə təsdiq edilib ,https://xeberler.az/new/details/sertifikatlasdirma-imtahanlarinda-muellimlerin-sexsiyyeti-sima-ile-tesdiq-edilib--35744.htm,https://xeberler.az/img/mid/43296.jpg,09-07-2025, 09:43,E - HÖKUMƏT ,"SİMA-nın biometriya texnologiyası müəllimlərin sertifikatlaşdırılması imtahanlarında tətbiq edilib.Xeberler.az bildirir ki, 19-25 iyun tarixlərində keçirilən imtahanlarda iştirakçıların şəxsiyyətinin dəqiqliklə müəyyən olunması məqsədilə SİMA-nın KYC (Müştərini Tanı) rəqəmsal həllindən istifadə olunub. Belə ki, imtahana gələn müəllimlərin kimliyinin yoxlanılması prosesi SİMA-nın üztanıma texnologiyası əsasında həyata keçirilib. Bu yanaşma prosesin daha çevik və şəffaf formada idarə edilməsinə imkan yaradıb.İmtahana qatılan 23 434 nəfərdən təxminən 16 minə yaxın müəllimin şəxsiyyəti “SİMA KYC” ilə uğurla identifikasiya olunub və ümumilikdə proses uğurla yekunlaşıb. SİMA-nın KYC texnologiyası imtahan prosesində təhlükəsizlik və şəffaflığı təmin etməklə yanaşı, rəqəmsal həllərin təhsil sahəsində də uğurla tətbiq oluna biləcəyini nümayiş etdirib.“SİMA KYC” haqqında“SİMA KYC” real vaxt rejimində şəxsin identifikasiyasını aparmaq imkanı verən rəqəmsal həlldir. AZCON Holding şirkətlərindən olan “AzInTelecom” tərəfindən 2023-cü ildə yaradılmış bu həlli 20-dən çox qurum öz xidmətlərində tətbiq edir. “SİMA KYC” şəxsiyyətin təsdiqlənməsi üçün lazım olan bütün proseslərdə istifadə oluna bilər.Ətraflı məlumat üçün:157sima.az ",2025-07-24 17:24:32.236920
 Pakistan Milli Assambleyasının sədri “ASAN xidmət”də olub ,https://xeberler.az/new/details/pakistan-milli-assambleyasinin-sedri-asan-xidmetde-olub--35743.htm,https://xeberler.az/img/mid/43292.jpg,08-07-2025, 20:20,TƏDBİRLƏR ,"İyulun 8-də Pakistan Milli Assambleyasının sədri Sərdar Ayaz Sadiqin başçılıq etdiyi nümayəndə heyəti “ASAN xidmət” mərkəzinin fəaliyyəti ilə tanış olub.Xeberler.az bildirir ki, bu barədə Azərbaycan Respublikasının Prezidenti yanında Vətəndaşlara Xidmət və Sosial İnnovasiyalar üzrə Dövlət Agentliyinin İctimaiyyətlə əlaqələr şöbəsindən məlumat verilib.Bildirilib ki, qonaqları salamlayan agentliyin sədr müavini Ceyhun Salmanov Prezident İlham Əliyevin təşəbbüsü əsasında yaradılmış “ASAN xidmət” mərkəzləri və sosial innovasiyalar istiqamətində həyata keçirilən layihələr barədə geniş təqdimat edib. Təqdimat zamanı hazırda Azərbaycanın intellektual brendinin 30-dan çox ölkəyə ixrac olunduğu diqqətə çatdırılıb.Həmçinin hazırda Pakistan İslam Respublikasında “ASAN xidmət” təcrübəsinin tətbiqi istiqamətində işlərin görüldüyü vurğulanıb.Pakistan rəsmiləri Prezident İlham Əliyevin şəxsi təşəbbüsü ilə yaradılan “ASAN xidmət”in onlarda yüksək təəssürat yaratdığını və əhalinin dövlət xidmətlərinə əlçatanlığının təmin edilməsində mühüm rol oynadığını bildiriblər.Eyni zamanda, nümayəndə heyətinə “INNOLAND” İnkubasiya və Akselerasiya Mərkəzi, Səyyar ASAN xidmət, ""ABAD"" publik hüquqi şəxsin fəaliyyəti ilə əlaqədar ətraflı məlumat verilib. ",2025-07-24 17:24:32.805274
 “E-rüsum”la 233 milyondan çox hüquqi hərəkət rəqəmsal yolla həyata keçirilib ,https://xeberler.az/new/details/e-rusumla-233-milyondan-cox-huquqi-hereket-reqemsal-yolla-heyata-kecirilib--35742.htm,https://xeberler.az/img/mid/42140.jpg,08-07-2025, 16:50,E - HÖKUMƏT ,"Bu günə qədər Maliyyə Nazirliyinin “e-rüsum” informasiya sistemi vasitəsilə 233 milyondan artıq hüquqi hərəkət rəqəmsal əsasda həyata keçirilib.Xeberler.az nazirliyə istinadən məlumat verir ki, sistemi vasitəsilə dövlət rüsumu üzrə “e-bildiriş” təqdim edilir, eləcə də hesablanmış rüsumlar barədə məlumatlar real vaxt rejimində əldə olunur və dövlət büdcəsinə köçürmələrə elektron nəzarət və uçot aparılır. ",2025-07-24 17:24:33.088856
 “Samsung”un rüblük əməliyyat mənfəəti 56 faiz azalıb ,https://xeberler.az/new/details/samsungun-rubluk-emeliyyat-menfeeti-56-faiz-azalib--35741.htm,https://xeberler.az/img/mid/43291.jpg,08-07-2025, 15:34,TEXNOLOGİYA ,"“Samsung Electronics” 2025-ci ilin ikinci rübündə əməliyyat mənfəətini illik müqayisədə 56 faiz azaldaraq təxminən 4,6 trilyon Cənubi Koreya vonu (3,3 milyard ABŞ dolları) səviyyəsinə endirib.Xeberler.az məlumat verir ki, bu barədə şirkətin ilkin hesabatında bildirilir.Analitiklərin hesablamalarına görə, şirkətin mənfəəti 6,2 trilyon von səviyyəsində gözlənilirdi. Lakin əməliyyat mənfəəti son bir ildən çox müddət ərzində ən aşağı səviyyəyə düşüb.Son iki ildə ilk dəfə qeydə alınan rüblük mənfəət azalması Çinə qabaqcıl mikroçiplərin tədarükü ilə bağlı məhdudiyyətlərlə əlaqələndirilir.“Samsung”un məlumatına görə, şirkətin gəliri ötən rübdə demək olar ki, dəyişməyərək 74 trilyon von təşkil edib.2025-ci ilin əvvəlindən bəri “Samsung” şirkətinin kapitallaşması 15 faiz artaraq 405 trilyon vona yüksəlib. Şirkətin ikinci rübə dair tam hesabatı iyulun 31-də dərc olunacaq. ",2025-07-24 17:24:34.579002
 ƏƏSMN Beynəlxalq Telekommunikasiya İttifaqının təşkil etdiyi müsabiqələrdə qalib olub ,https://xeberler.az/new/details/eesmn-beynelxalq-telekommunikasiya-ittifaqinin-teskil-etdiyi-musabiqelerde-qalib-olub--35740.htm,https://xeberler.az/img/mid/43289.jpg,08-07-2025, 15:32,TƏDBİRLƏR ,"Əmək və Əhalinin Sosial Müdafiəsi Nazirliyi ilk dəfə BMT-nin Beynəlxalq Telekommunikasiya İttifaqının təşkil etdiyi beynəlxalq müsabiqələrdə qalib olaraq mükafatlara layiq görülüb.Xeberler.az bildirir ki, Nazirliyin “Məzunların məşğulluq reytinqi” layihəsi təşkilatın “WSIS Prizes 2025” beynəlxalq müsabiqəsində “Elektron məşğulluq” kateqoriyası üzrə qalib olub. 1000-ə yaxın layihənin iştirak etdiyi müsabiqədə Nazirliyin texnoloji həlli 18 qalibdən biri seçilərək təşkilatın qalib mükafatını qazanıb.“Məzunların məşğulluq reytinqi” layihəsi ali təhsil müəssisələrinin məzunlarının məşğulluq göstəricilərinə əsaslanan məlumatları ictimaiyyətə açıq şəkildə təqdim edən rəqəmsal platformadır. Layihə təhsil və əmək bazarı arasında əlaqələrin gücləndirilməsinə, gənclərin peşə seçiminə dəstək göstərilməsinə xidmət edir.Həmçinin, Nazirlik təşkilatın “WSIS Photo 2025” foto müsabiqəsinin də qalibi olub. Nazirliyin tabeliyində DOST Rəqəmsal İnnovasiyalar Mərkəzinin əməkdaşının çəkdiyi foto yüzlərlə şəkil arasından 10 qalibdən biri seçilib. Şəkil 7-11 iyul tarixlərində İsveçrədə keçirilən İnformasiya Cəmiyyəti üzrə Dünya Sammitinin “WSIS+20 High-Level Event 2025” sərgisində nümayiş olunur.Xatırladaq ki, İnformasiya Cəmiyyəti üzrə Dünya Sammiti BMT-nin Dayanıqlı İnkişaf Məqsədlərinin həyata keçirilməsinə dəstək verən və çoxsaylı maraqlı tərəfləri bir araya gətirən platformadır. Tədbir informasiya cəmiyyətində yeni tendensiyaları müəyyən etmək, təcrübə mübadiləsi və qabaqcıl praktikalara dair unikal imkanlaryaradır.Eyni zamanda Nazirliyin “Reabilitasiya və Abilitasiya Xidmətləri üzrə Rəqəmsal Platforma” layihəsi isə “Elektron səhiyyə” kateqoriyası üzrə Namizədlik Sertifikatı ilə təltif olunub. Bu layihə əlilliyi olan şəxslər üçün reabilitasiya xidmətlərinə daha asan və rəqəmsal çıxışı təmin etməklə inklüziv sosial xidmət modelinin formalaşmasına xidmət edir. ",2025-07-24 17:24:35.345612
 Yeni nəsil şəxsiyyət vəsiqələrinin verilməsi proseduruna aydınlıq gətirilib ,https://xeberler.az/new/details/yeni-nesil-sexsiyyet-vesiqelerinin-verilmesi-proseduruna-aydinliq-getirilib--35739.htm,https://xeberler.az/img/mid/43286.jpg,08-07-2025, 13:38,TƏNZİMLƏMƏ ,"Yeni nəsil şəxsiyyət vəsiqələrinin verilməsi proseduruna aydınlıq gətirilib.Xeberler.az məlumat verir ki, Milli Məclisin bu gün keçirilən iclasında “Azərbaycan Respublikası vətəndaşının şəxsiyyət vəsiqəsi haqqında” qanunda təklif olunan dəyişikliyin müzakirəsində parlamentin İctimai birliklər və dini qurumlar komitəsinin sədri Fazil Mustafa deyib ki, bu, əhalini maraqlandıran məsələdir.Fazil Mustafa qeyd edib ki, qanunvericiliyə təklif olunan dəyişikliyə əsasən, hazırkı şəxsiyyət vəsiqələrindən fərqli olaraq yeni nəsil şəxsiyyət vəsiqələrində yaşayış yeri və vəsiqənin verilmə tarixi göstərilməlidir: “Bəs şəxsiyyət vəsiqələri hansı müddətdə dəyişdirilməli olacaq?”.Milli Məclisin Hüquq siyasəti və dövlət quruculuğu komitəsinin sədri Əli Hüseynli bildirib ki, vaxtı bitən, qanunvericiliklə nəzərdə tutulmuş hallarda, yaşla və ya dəyişdirilməsi tələb olunan hallarda şəxsiyyət vəsiqəsini yeniləmək lazımdırsa, həmin dövrdə yeni şəxsiyyət vəsiqəsi veriləcək: “Mövcud şəxsiyyət vəsiqələri isə qüvvədədir. Yəni heç kim üçün əlavə ödənişdən söhbət getməyəcək"". ",2025-07-24 17:24:36.214387
 Dövlət Xidməti qlobal elektron poçt sistemində boşluqlar aşkar edib ,https://xeberler.az/new/details/dovlet-xidmeti-qlobal-elektron-poct-sisteminde-bosluqlar-askar-edib--35738.htm,https://xeberler.az/img/mid/43285.jpg,08-07-2025, 13:35,TƏHLÜKƏSİZLİK ,"Xüsusi Rabitə və İnformasiya Təhlükəsizliyi Dövlət Xidməti tərəfindən “GFI KerioConnect” qlobal elektron poçt sistemində istifadəçi interfeysi və sənəd emalı funksionallıqlarına uzaqdan müdaxiləyə imkan verən üç boşluq – CVE-2025-2975, CVE-2025-2976 və CVE-2025-2977 – aşkar edilib.Xeberler.az məlumat verir ki, aşkar edilən boşluqlar rəsmi olaraq təsdiqlənərək ABŞ-ın Milli Standartlar və Texnologiya İnstitutu (nist.gov) tərəfindən eyniadlı (CVE-2025-2975, CVE-2025-2976 və CVE-2025-2977) identifikasiya kodları ilə Milli Zəifliklər Verilənlər Bazasında (NVD) qeydiyyata alınıb.Sözügedən boşluqlar barədə qlobal elektron poçt xidmətinin təminatçısı olan və ABŞ-ın Texas ştatında yerləşən proqram təminatı şirkəti “GFI Software” məlumatlandırılıb.Məlumat üçün qeyd edək ki, 1992-ci ildən fəaliyyət göstərən və ABŞ, Böyük Britaniya, Almaniya, Çexiya və digər ölkələrdə ofisləri olan şirkətin məhsulları dünya üzrə 60 mindən çox təşkilat və müəssisə tərəfindən istifadə olunur.https://nvd.nist.gov/vuln/detail/CVE-2025-2975https://nvd.nist.gov/vuln/detail/CVE-2025-2976https://nvd.nist.gov/vuln/detail/CVE-2025-2977 ",2025-07-24 17:24:36.528786
 DTX kibertəhlükəsizlik tədbirləri həyata keçirib ,https://xeberler.az/new/details/dtx-kibertehlukesizlik-tedbirleri-heyata-kecirib--35737.htm,https://xeberler.az/img/mid/36029.jpg,08-07-2025, 13:32,TƏHLÜKƏSİZLİK ,"Dövlət Təhlükəsizliyi Xidməti (DTX) tərəfindən kibertəhdidlərə qarşı mübarizə istiqamətində kompleks tədbirlər davam etdirilir. Xeberler.az Dövlət Təhlükəsizliyi Xidmətinin (DTX) Mətbuat xidmətinə istinadən məlumat verir ki, xəbər verir ki, Azərbaycan Respublikasının ərazisində yerləşən müxtəlif ofislərdə və mənzillərdə quraşdırılmış videomüşahidə kameralarının idarəetmə qurğularına (DVR) qlobal internet şəbəkəsi üzərindən məsafədən icazəsiz qoşularaq bu mənzillərdə yaşayan sakinlərin şəxsi və ailə həyatının sirrini təşkil edən məlumatları əks etdirən videomaterialları ələ keçirməklə xarici internet informasiya resurslarına yerləşdirilməsini ehtiva edən qanunazidd əməllərlə bağlı əməliyyat-texniki tədbirlər həyata keçirilib.Aparılmış araşdırmalarla həmçinin, Azərbaycanda müxtəlif ünvanlarda olan videomüşahidə kameralarının görüntülərinin real vaxt rejimində izlənilməsi imkanına malik istifadəçi hesablarının satışa çıxarıldığı da müəyyən olunub. Faktla əlaqədar DTX tərəfindən aidiyyəti dövlət qurumları ilə birgə kibermüdaxilə hallarının zərərli nəticələrinin aradan qaldırılması təmin edilib. Görülmüş təxirəsalınmaz tədbirlərlə kibermüdaxiləyə məruz qalmış müşahidə kameralarının yerləşdiyi ünvanlar təsbit edilmiş, bu cihazlara keçirilmiş texniki baxış zamanı ümumi təhlükəsizlik boşluğu aşkarlanmış və həmin boşluğun kibermüdaxilənin əsas faktoru olduğu müəyyənləşdirilib.Eyni zamanda, qeyd olunan təhlükəsizlik boşluğunun aradan qaldırılması aidiyyəti xarici istehsalçı şirkətdən tələb edilmiş, habelə kibermüdaxiləyə məruz qalmış kameraların videogörüntülərinin xarici internet informasiya ehtiyatlarından silinməsi təmin olunub. Vətəndaşlara informasiya-kommunikasiya vasitələri ilə bağlı müvafiq qaydalara ciddi riayət etmələri, mənşəyi və texniki göstəriciləri məlum olmayan avadanlıqlardan istifadə zamanı diqqətli olmaları tövsiyə edilir. ",2025-07-24 17:24:39.086244
 İşğaldan azad edilmiş ərazilərə səfər üçün icazə prosedurları sadələşdirilir ,https://xeberler.az/new/details/isgaldan-azad-edilmis-erazilere-sefer-ucun-icaze-prosedurlari-sadelesdirilir--35736.htm,https://xeberler.az/img/mid/42274.jpg,08-07-2025, 13:28,TƏDBİRLƏR ,"Fərdi minik avtomobilləri ilə işğaldan azad edilmiş müvafiq rayonlara səfərlər üçün “Yolumuz Qarabağa” (www.yolumuzqarabaga.az) portalından əldə olunan icazənin müddəti 5 günədək artırılıb.Xeberler.az bildirir ki, fərdi minik avtomobillərində səfər üçün 1 sürücü olmaqla maksimum 9 nəfərə icazə alına bilər. Fərdi minik avtomobilləri dedikdə, Azərbaycan Respublikası vətəndaşlarına məxsus nəqliyyat vasitəsinin qeydiyyat nişanına malik, B kateqoriyasına uyğun nəqliyyat vasitələri nəzərdə tutulur.Fərdi minik avtomobillərini idarə edən şəxslər “Yolumuz Qarabağa” portalı üzərindən səfərlə bağlı qaydalar, mina təhlükəsizliyi barədə maarifləndirici məlumatlarla tanış olmalı, həmçinin bu barədə səfər edən şəxsləri məlumatlandırmalı, müvafiq yoxlanışdan keçdikdən sonra işğaldan azad edilmiş ərazilərə daxil olduqda mina təhlükəsizliyinə əməl etmək üçün marşrutdan kənara çıxmamalı, yolayrıcılarında diqqətli olmalı və səfər marşrutu boyunca qaydalara əməl etməlidirlər.Vətəndaşlar, həmçinin “Yolumuz Qarabağa” portalı vasitəsilə səfər etdikləri istiqamətlərdə fəaliyyət göstərən hotel və digər yerləşmə məntəqələri barədə məlumat əldə edə bilərlər.Bununla yanaşı, işğaldan azad edilmiş ərazilərdə fəaliyyət göstərən hotellərdə rezervasiya edən vətəndaşlar əraziyə giriş icazəsi əldə etmiş olacaqlar. ",2025-07-24 17:24:39.698784
" “Aerokosmik Modelçilik Festivalı""nın mükafatlandırma mərasimi keçirilib ",https://xeberler.az/new/details/aerokosmik-modelcilik-festivalinin-mukafatlandirma-merasimi-kecirilib--35735.htm,https://xeberler.az/img/mid/43282.jpg,08-07-2025, 11:14,TƏDBİRLƏR ,"INNOLAND-də “Aerokosmik Modelçilik Festivalı 2025”in mükafatlandırma mərasimi keçirilib Xeberler.az bildirir ki, tədbir Azərbaycan Respublikasının Prezidenti yanında Vətəndaşlara Xidmət və Sosial İnnovasiyalar üzrə Dövlət Agentliyinin “İnnovasiyalar Mərkəzi”nin və “Yeni Texnologiyaların İnkişafına Dəstək” İctimai Birliyinin təşəbbüsü ilə təşkil olunub. Mərasimdə Milli Məclisin deputatları Fariz İsmayılzadə və Ülviyyə Ağayeva, “Yeni Texnologiyaların İnkişafına Dəstək” İctimai Birliyinin sədri Ceyhun Xəlilov, “YAŞAT” Fondunun rəhbəri Elvin Hüseynov, festival iştirakçıları və digər qonaqlar iştirak ediblər. Tədbir şəhidlərimizin əziz xatirəsinin bir dəqiqəlik sükutla yad edilməsi və Azərbaycan Respublikasının Dövlət Himninin səsləndirilməsi ilə başlayıb. Tədbir zamanı “Yeni üfüqlərə doğru” şüarı ilə üçüncü dəfə keçirilən Aerokosmik Modelçilik Festivalına dair videoçarx nümayiş olunub, bu ilki yarışların nəticələri və yeniliklər barədə məlumat verilib. Bildirilib ki, festival iki turdan ibarət olub və ümumilikdə 10 növ üzrə yarışlar, aviaşou, kvadrokopter və təyyarə modellərinin nümayişi keçirilib. Festival çərçivəsində təşkil olunan 10 növdə (""S-3-B Paraşüt"", ""S-3-C Paraşüt"", ""S-4-D Raketaplan"", ""S-6-A Streamer"", ""S-6-B Streamer"", ""S-6-C Streamer"" və ilk dəfə olaraq ""Peyk (CubeSat)"", ""Startap"" (aerokosmik sahədə), dron və təyyarə modelləri) yarışlar üzrə Mükafatlandırma mərasimində I, II və III yerlərin sahibləri ilə yanaşı, festivalda aktiv iştirak edən yarışçılara da sertifikatlar təqdim olunub.Festivalda “YAŞAT” Fondunun dəstəyi ilə Raket modelçiliyi yarışının “S-6-A Streamer” kateqoriyasında bir araya gələn 5 şəhid övladı da qaliblər sırasında olub. Sonda təşkilatçı və tərəfdaş qurumların nümayəndələrinə — “İnnovasiyalar Mərkəzi”, Daxili İşlər Nazirliyi, Fövqəladə Hallar Nazirliyi, Xəzər Rayon İcra Hakimiyyəti, Qeyri-Hökumət Təşkilatlarına Dövlət Dəstəyi Agentliyi, Hava Nəqliyyatı Baş Gömrük İdarəsi, İnnovasiya və Rəqəmsal İnkişaf Agentliyi, “Azərkosmos”, Milli Aviasiya Akademiyası, “Hədəf STEAM Liseyi”, “IT INNOVATIONS computer academy”, “Nərgiz” Klinikası, “AzST”, “OUTSITE” və “RC CARTING” şirkətlərinə dəstəklərinə görə təşəkkürnamələr təqdim edilib. Festivalın əsas məqsədi ölkəmizdə raket və peyk modelçiliyinin inkişafına, gənclərin innovativ düşüncə tərzinin formalaşmasına, sağlam həyat tərzinin təşviqinə və texniki yaradıcılığın kütləviləşməsinə dəstək olmaqdır. Təmiz havada intellektual aktivliklə fiziki fəaliyyəti birləşdirən bu idman növü iştirakçılara həm fərdi, həm də komanda şəklində yarışmaq imkanı yaradıb. Qiymətləndirmə zamanı uçuşun hündürlüyü və müddəti, enişin dəqiqliyi, modellərin texniki səviyyəsi və uçuş reallığı əsas meyarlar kimi götürülüb.   ",2025-07-24 17:24:40.593449
 Mətbuatın 150 illiyi ilə bağlı intellektual yarış keçirilib ,https://xeberler.az/new/details/metbuatin-150-illiyi-ile-bagli-intellektual-yaris-kecirilib--35734.htm,https://xeberler.az/img/mid/43281.jpg,08-07-2025, 10:47,TƏDBİRLƏR ,"Azərbaycan Respublikasının Prezidenti yanında Antiinhisar və İstehlak Bazarına Nəzarət Dövlət Agentliyi tərəfindən media mənsubları üçün “Mediada rəqabət” mövzusunda intellektual yarış keçirilib. Azərbaycan milli mətbuatının 150 illik yubileyinə həsr olunmuş maarifləndirici tədbirdə 40-a yaxın media nümayəndəsi iştirak edib.Xeberler.az bildirir ki, tədbirdə rəqabət qanunvericiliyi, keyfiyyət infrastrukturu, istehlakçı hüquqlarının müdafiəsi və istehlak bazarına nəzarət sahələrinə dair praktiki izahlar verilib, iştirakçılar arasında interaktiv müzakirələr təşkil olunub.Agentliyin fəaliyyət istiqamətlərinə dair nəzəri və praktiki biliklərin artırılması, müvafiq sahələr üzrə məlumatlılıq səviyyəsinin yüksəldilməsi məqsədilə təşkil olunan tədbirdə media təmsilçiləri ilə qarşılıqlı əməkdaşlıq əlaqələrinin gücləndirilməsinin əhəmiyyəti vurğulanıb.Üç mərhələdən ibarət yarış qiymət intizamı, malın dəyişdirilməsi və qaytarılması qaydaları, haqsız rəqabət, reklam qanunvericiliyi, texniki tənzimləmə, standartlar, uyğunluğun qiymətləndirilməsi, hökmran mövqe və digər əlaqəli mövzularda yazılı və vizual tapşırıqları əhatə edib.Tədbirin gedişatında Agentlik nümayəndələrindən ibarət ekspert qrupu tərəfindən iştirakçıların fəallığı və bilik səviyyəsi qiymətləndirilib, mövzular üzrə əlavə izahlar verilib. ",2025-07-24 17:24:41.295315
 Azercell telekommunikasiya və texnologiya şirkətlərinin qlobal alyansına qoşulub ,https://xeberler.az/new/details/azercell-telekommunikasiya-ve-texnologiya-sirketlerinin-qlobal-alyansina-qosulub--35733.htm,https://xeberler.az/img/mid/43092.jpg,08-07-2025, 10:39,MOBİL RABİTƏ ,"""Azercell Telekom"" MMC telekommunikasiya və texnologiya sahəsində fəaliyyət göstərən nüfuzlu şirkətlərin beynəlxalq alyansı olan TeleManagement Foruma (TM Forum) rəsmi üzv olub. Rəqəmsal transformasiyanı təşviq edən bu təşkilatın üzvləri sırasında Vodafone, Orange, Deutsche Telekom kimi qlobal operatorlarla yanaşı, Amazon, Microsoft və Nokia kimi texnologiya nəhəngləri də yer alır.Dünyanın aparıcı şirkətlərini bir araya gətirən bu platformaya qoşulmaqla Azercell xidmətlərin inkişafı, müştəri təcrübəsinin optimallaşdırılması və tərəfdaşlıq ekosisteminin genişləndirilməsini dəstəkləyən geniş imkanlara çıxış əldə edir.“TM Foruma üzvlüyümüz ən yaxşı təcrübələrin tətbiqinə və daimi inkişafa dair formalaşdırdığımız vizyonun daha bir mərhələsidir,” – deyə Azercell-in Məlumat Analitikası və Süni İntellekt departamentinin direktoru Sabir Mərdanov bildirib.“Aparıcı rəqəmsal xidmət təminatçıları ilə əməkdaşlıq çərçivəsində rəqəmsal infrastrukturumuzu beynəlxalq standartlara uyğunlaşdırmaqla, biz innovativ texnologiyaların tətbiqini daha da sürətləndirəcək, Azercellin həyata keçirdiyi transformasiyanın effektivliyini daha da artıracağıq. Bu da nəticə etibarilə xidmət keyfiyyətinin yüksəlməsinə səbəb olacaq”.Azercell innovativ həllər və gələcəyə yönümlü xidmətlərin aparıcı təminatçısı olaraq öz mövqeyini daha da gücləndirməyi hədəfləyir. Bu strategiya çərşivəsində rəqəmsal xidmətlərin inkişafı, süni intellektə əsaslanan həllərin inteqrasiyası və texnoloji infrastrukturun təkmilləşdirilməsi xüsusi yer tutur. TM Forum kimi qlobal təşkilatlarla əməkdaşlıq bu məqsədlərə xidmət edən mühüm addımlardan biridir. ",2025-07-24 17:24:41.867794
 “ByteDance” “TikTok”u Amerikaya satmaq niyyətində deyil ,https://xeberler.az/new/details/bytedance-tiktoku-amerikaya-satmaq-niyyetinde-deyil--35732.htm,https://xeberler.az/img/mid/39086.jpg,08-07-2025, 09:08,SOSİAL MEDIA ,"Çinin texnologiya şirkəti “ByteDance” “TikTok”un nəzarət paketini “Oracle”ın rəhbərlik etdiyi Amerika şirkətləri qrupuna satmağı planlaşdırmır.Xebeler.az bildirir ki, bu barədə “Keçuanban jibao” nəşri məlumat yayıb.Baş şirkətin “TikTok”un Amerika biznesinə “Oracle”ın rəhbərlik etdiyi ABŞ şirkətləri qrupuna satmağa və azlıq payını saxlamağa razı olub-olmaması ilə bağlı suala cavab olaraq “ByteDance”dan nəşrə bildirilib ki, məlumat doğru deyil. ""Oxşar söz-söhbətlər aprel ayında da yayıldı və “ByteDance” rəsmi olaraq təkzib verdi"", - Çin şirkətindən bildirilib.Daha əvvəl “The Information” portalı məlumat yayıb ki, “TikTok”un “Oracle”ın daxil olduğu bir qrup investora satılması ilə bağlı razılaşma həyata keçirilməyə yaxındır.İyunun 29-da ABŞ Prezidenti Donald Tramp “Fox News” telekanalına müsahibəsində deyib ki, “bir qrup çox varlı insan” “TikTok”u “ByteDance”dən almağa hazırdır. Tramp daha sonra qeyd edib ki, o, bu alıcıların adını təxminən iki həftə ərzində deməyə hazır olacaq. ",2025-07-24 17:24:42.423164
 “Starlink” Qətərdə istifadəyə verilib ,https://xeberler.az/new/details/starlink-qeterde-istifadeye-verilib--35731.htm,https://xeberler.az/img/mid/41373.jpg,08-07-2025, 09:04,TEXNOLOGİYA ,"Amerikanın “SpaceX” şirkətinin Starlink peyk rabitə sistemi Qətərdə istifadəyə verilib.Xeberler.az bildirir ki, bu barədə İlon Mask “X” sosial şəbəkəsində yazıb.Xatırladaq ki, “Falcon 9” daşıyıcı raketi “Starlink” orbital qrupunu doldurmaq üçün 26 mini-peykdən ibarət partiyanı uğurla orbitə çıxarıb.2019-cu ilin may ayından etibarən “SpaceX” “Starlink” layihəsi çərçivəsində 8,5 mindən çox belə peyk buraxıb. Onlardan bəziləri uğursuz olub və ya orbitdən çıxıb. Orbitdə 7,3 mindən çox cihaz işlək vəziyyətdədir. ",2025-07-24 17:24:42.661493
 Kibertəhlükəsizlik sahəsində fərqlənən tələbələr mükafatlandırılıb ,https://xeberler.az/new/details/kibertehlukesizlik-sahesinde-ferqlenen-telebeler-mukafatlandirilib--35729.htm,https://xeberler.az/img/mid/43274.jpg,07-07-2025, 20:37,TƏDBİRLƏR ,"Azərbaycan Respublikasının Xüsusi Rabitə və İnformasiya Təhlükəsizliyi Dövlət Xidməti (XRİTDX) 2024-2025-ci tədris ilinin yaz semestrində Azərbaycan Texniki Universitetində (AzTU) bakalavriat və magistratura tələbələrinin kibertəhlükəsizlik sahəsində biliklərinin qiymətləndirilməsi məqsədilə növbəti müsabiqə təşkil edib.Xeberler.az məlumat verir ki, müsabiqənin nəticələrinə əsasən AzTU-nun İnformasiya və telekommunikasiya texnologiyaları fakültəsinin informasiya təhlükəsizliyi ixtisasının 3-cü kurs bakalavriat tələbələri Tural Səlimov və Orxan Eminbəyli, habelə universitetin nəzdində Yüksək Təhsil İnstitutunun dövlət informasiya sistemlərinin təhlükəsizliyi ixtisaslaşmasının 2-ci kurs magistratura tələbələri Rəna Sadıqova və Aytac Ağayeva xüsusi fərqlənərək qalib elan olunublar.Mükafatlandırma mərasimində XRİTDX-nin rəis müavini general-mayor Allahverən İsmayılov, AzTU-nun rektoru professor Vilayət Vəliyev və digər nümayəndələr iştirak ediblər. Tədbir zamanı çıxışlarda dövlət qurumları ilə tədris müəssisələri arasında qurulmuş əməkdaşlığın əhəmiyyəti vurğulanaraq, kibertəhlükəsizlik sahəsində gənc mütəxəssislərin hazırlanmasının strateji prioritetlərdən biri olduğu bildirilib.Qeyd olunub ki, XRİTDX ilə AzTU arasında imzalanmış memorandumun icrası çərçivəsində həyata keçirilən tədbirlər tələbələrin nəzəri biliklərinin praktiki bacarıqlara çevrilməsi və ölkədə kibertəhlükəsizlik sahəsinin insan resursları potensialının gücləndirilməsi istiqamətində mühüm əhəmiyyət kəsb edir. Memorandum çərçivəsində XRİTDX tərəfindən AzTU-nun informasiya təhlükəsizliyi üzrə bakalavriat pilləsində təhsil alan tələbələrə praktiki-təcrübə proqramı çərçivəsində tədbirlərdə iştirak etmələri üçün şərait yaradılıb.Daha sonra XRİTDX-nin nümayəndələri universitetin müasir tədris infrastrukturu, maddi-texniki bazasının gücləndirilməsi istiqamətində Dövlət Xidməti ilə birgə yaradılmış laboratoriyaları, eləcə də rabitə və telekommunikasiya üzrə mövcud müasir tipli tədris otaqları, innovativ təlim metodları üzrə tətbiq olunan qabaqcıl texnologiyalar və sahə üzrə toplanmış təcrübə ilə yaxından tanış olublar. ",2025-07-24 17:24:43.257024
 “mygov” platformasına yeni tibbi məlumatlar inteqrasiya olunub ,https://xeberler.az/new/details/mygov-platformasina-yeni-tibbi-melumatlar-inteqrasiya-olunub--35730.htm,https://xeberler.az/img/mid/43277.jpg,07-07-2025, 17:40,E - HÖKUMƏT ,"“mygov” platformasında vətəndaşların tibbi məlumatlara çıxışı imkanları genişləndirilib.Xeberler.az məlumat verir ki, bu barədə İnnovasiya və Rəqəmsal İnkişaf Agentliyi (İRİA) məlumat yayıb.Məlumata əsasən, İcbari Tibbi Sığorta üzrə Dövlət Agentliyi, Tibbi Ərazi Bölmələrini İdarəetmə Birliyi (TƏBİB) və İnnovasiya və Rəqəmsal İnkişaf Agentliyinin (İRİA) birgə təşəbbüsü ilə bir sıra yeni tibbi məlumatlar platformaya inteqrasiya olunub. Artıq vətəndaşlar “mygov” platformasının “Tibb məlumatlarım” bölməsi vasitəsilə aşağıdakı tibbi məlumatlara rahatlıqla baxa bilərlər:* Sağlamlıq haqqında tibbi arayış* Sürücülük vəsiqəsi almaq üçün tibbi arayışBununla yanaşı, elektron xəstəlik vərəqələri üzrə məlumatlar da “mygov” platformasına inteqrasiya olunub. İRİA ilə Səhiyyə Nazirliyinin birgə əməkdaşlığı nəticəsində həyata keçirilmiş bu inteqrasiya sayəsində vətəndaşlar “Tibb məlumatlarım” bölməsində “Elektron xəstəlik vərəqələri məlumatları” alt bölməsinə daxil olaraq sənədlə tanış ola bilirlər.Digər bir yenilik isə əlillik ilə bağlı məlumatlara rəqəmsal çıxış imkanının yaradılmasıdır. Bu məlumat Əmək və Əhalinin Sosial Müdafiəsi Nazirliyi ilə birgə əməkdaşlıq çərçivəsində platformaya əlavə olunub. İndi istifadəçilər “Əmək və maliyyə məlumatlarım” bölməsində “Əlillik barədə məlumatım” alt bölməsinə daxil olaraq müvafiq məlumatları rahat şəkildə izləyə bilirlər.Qeyd edək ki, dövlət qurumları ilə güclü əməkdaşlığın və koordinasiyanın nəticəsi olaraq həyata keçirilən bu yeniliklər vətəndaşlara zəruri məlumatlara daha rahat, mərkəzləşdirilmiş və çevik çıxış imkanı yaradır. ",2025-07-24 17:24:43.818601
 Azərbaycan Qlobal Dayanıqlı Nəqliyyat Forumunda təmsil olunub ,https://xeberler.az/new/details/azerbaycan-qlobal-dayaniqli-neqliyyat-forumunda-temsil-olunub--35728.htm,https://xeberler.az/img/mid/43271.jpg,07-07-2025, 16:53,NƏQLİYYAT ,"Çin Xalq Respublikasında müxtəlif ölkələrin nümayəndələrinin iştirakı ilə “Qlobal Dayanıqlı Nəqliyyat Forumu” keçirilib. Tədbirin məqsədi nəqliyyat sahəsində dayanıqlı inkişafın təmin olunması üçün holistik baxışın və vahid strategiyanın formalaşdırılması, innovativ və təkrarlanabilən təşəbbüslərin paylaşılması, rəqəmsal inkişaf, yaşıl və aşağı karbonlu texnologiyalar, nəqliyyat sistemlərinin inklüzivliyi və təhlükəsizliyi ilə bağlı qlobal əməkdaşlığı gücləndirməkdir.Xeberler.az bildirir ki, tədbirdə ölkəmizi Rəqəmsal İnkişaf və Nəqliyyat Nazirliyinin Nəqliyyat siyasəti şöbəsinin müdiri Fariz Əliyev təmsil edib.Forumda qarşıya qoyulan məqsədlərin effektiv icrasını təmin etmək üçün irəli sürülən 3 əsas təşəbbüs – “Qlobal Dayanıqlı Nəqliyyatın İnkişafı və Əməkdaşlıq üzrə Çərçivə Sazişi”, “Dayanıqlı Nəqliyyat İndeksi” və “Qlobal Dayanıqlı Nəqliyyat üzrə Ən Yaxşı Təcrübələr” geniş müzakirə edilib.Müzakirələr zamanı qeyd olunub ki, qlobal müstəvidə dayanıqlı nəqliyyatın inkişafı sahəsində əməkdaşlığı daha da inkişaf etdirmək və ölkələrə nəqliyyat siyasəti, qaydaları, texnologiyaları və investisiya qoyuluşları üzrə fəaliyyətlərin uzlaşdırılmasının təmin edilməsi, müxtəlif ölkələrdə nəqliyyat sistemlərində yaşıl transformasiyaya dəstək səviyyəsini və dayanıqlı inkişaf performansını ölçən, inkişaf yollarını və praktiki tövsiyələri təmin edən hərtərəfli qiymətləndirmə sisteminin yaradılması, habelə Birləşmiş Millətlər Təşkilatının Dayanıqlı Nəqliyyat Onilliyi üzrə İcra Planı çərçivəsində qlobal dayanıqlı nəqliyyatda əlamətdar nailiyyətləri təqdir və nümayiş etdirmək üçün irəli sürülən bu təşəbbüslər dünyada yaşıl nəqliyyata keçid üçün mühüm töhfələr verəcək.Azərbaycan nümayəndəsi tədbir çərçivəsində Çinin Nəqliyyat Nazirliyinin nəzdində fəaliyyət göstərən və 2022-ci ildən etibarən BMT-nin Dayanıqlı İnkişaf Məqsədlərinə töhfə verən Qlobal Dayanıqlı Nəqliyyat İnnovasiyaları və Bilik Mərkəzi (GSTIKC) ilə tanış olub.Görüş zamanı dayanıqlı nəqliyyatın qurulması sahəsində əməkdaşlıq, bu Mərkəzin Azərbaycanda filialının yaradılması imkanları müzakirə olunub. Belə bir mərkəzin ölkəmizdə açılmasının nəqliyyat sahəsində tədqiqat və innovasiyaların inkişafı üçün əhəmiyyətli olacağı bildirilib.Eyni zamanda qlobal dayanıqlı nəqliyyat təşəbbüslərində ölkəmizin fəal iştirakı, COP29, Beynəlxalq Nəqliyyat Forumu kimi beynəlxalq platformalarda lider mövqedən çıxış edərək bu məqsədlərin və yaşıl nəqliyyata keçidin bütün platformalarda dəstəklənməsi barədə atılan addımlar qarşı tərəfin diqqətinə çatdırılıb. ",2025-07-24 17:24:44.387118
 Sərhəd sığorta müqavilələrini onlayn bağlamaq mümkün olub ,https://xeberler.az/new/details/serhed-sigorta-muqavilelerini-onlayn-baglamaq-mumkun-olub--35727.htm,https://xeberler.az/img/mid/43268.jpg,07-07-2025, 15:33,E - HÖKUMƏT ,"İcbari Sığorta Bürosu xarici dövlət qeydiyyat nişanlı nəqliyyat vasitələri üçün sərhəd sığorta müqavilələrinin rəsmiləşdirilməsini asanlaşdırmaq üçün yeni www.tpl.az onlayn platformasını istifadəyə verib.Xeberler.az Büroya istinadən məlumat verir ki, yeni sistemin yaradılmasında məqsəd sərhəd-keçid məntəqələrində yerində sığortalama ilə bağlı yaranan gecikmələrin və sıxlığın qarşısını almaq, eləcə də xidməti daha əlçatan və operativ şəkildə təqdim etməkdir.Yeni sistem istifadəçilərə sərhəd sığorta müqaviləsini ölkəyə daxil olmazdan əvvəl onlayn şəkildə əldə etməyə imkan yaradır. Bunun üçün istifadəçi platforma üzərindən zəruri məlumatları daxil edir, sığorta şirkətləri arasından seçim edir və elektron qaydada ödənişi həyata keçirir.Platformanın əsas üstünlükləri:• Sürətli və rahat onlayn rəsmiləşdirmə imkanı;• İstifadəçinin rahatlığına uyğunlaşdırılmış funksionallıq• Sığorta şirkətləri arasında seçim imkanı;• Müqavilənin real vaxt rejimində yoxlanılması.Yeni platformanın fəaliyyəti ilə bağlı xarici vətəndaşların maarifləndirilməsi istiqamətində işlərə başlanılıb.Platforma Azərbaycan qanunvericiliyinə uyğun olaraq hazırlanıb və ölkənin rəqəmsal transformasiya siyasətinə töhfə verməklə xidmət keyfiyyətinin yüksəldilməsinə yönəlib. ",2025-07-24 17:24:45.017067
 AZAL yeni onlayn xidmətini istifadəyə verib ,https://xeberler.az/new/details/azal-yeni-onlayn-xidmetini-istifadeye-verib--35726.htm,https://xeberler.az/img/mid/43267.jpg,07-07-2025, 15:28,AZNET ,"Milli aviadaşıyıcı - ""Azərbaycan Hava Yolları"" QSC (AZAL) sərnişinlərə səyahətlərini daha rahat və planlı şəkildə təşkil etməyə, qiymət dəyişikliklərindən qorunmağa imkan verən yeni onlayn funksiyanı təqdim edib.Xeberler.az AZAL-a istinadən məlumat verir ki, “Qiymətin sabitlənməsi” adlanan bu xidmət sərnişinlərə bileti dərhal almadan 24 və ya 72 saat ərzində mövcud qiymətlə saxlamaq imkanı qazandıracaq.Yenilik xüsusilə reys seçimində qərar vermək üçün əlavə vaxta ehtiyacı olan sərnişinlər nəzərə alınaraq tətbiq olunub. Yeni funksiya biletin mövcud qiymətinin qaldığına əmin olaraq planları dəqiqləşdirməyə və alış prosesini sərnişinin seçiminə uyğun müddətə kimi təxirə salmağa şərait yaradır.Xidmətdən istifadə prosesi olduqca sadə və əlçatandır. Belə ki, sərnişin www.azal.az rəsmi saytında və ya AZAL mobil tətbiqində reysi seçdikdən sonra “Qiymətin sabitlənməsi” funksiyasını aktivləşdirə bilər. Sistem bu zaman seçilmiş biletin hazırkı qiymətini avtomatik olaraq 24 və ya 72 saat müddətində olduğu kimi saxlayır.Xidmətdən istifadə edərkən:uçuşa 7 və daha çox gün qaldıqda 72 saatlıq sabitləmə üçün 10 avro,uçuşa 7-4 gün qaldıqda 24 saatlıq sabitləmə üçün isə 20 avro məbləğində ödəniş edilir.Ödəniş yalnız onlayn şəkildə, bank kartı vasitəsilə həyata keçirilir. Bu ödəniş biletin əsas qiymətinin tərkibinə daxil deyil və geri qaytarılmır.Təyin olunmuş müddət ərzində sərnişin “Rezervasiyanın idarə edilməsi” bölməsinə daxil olaraq biletini rəsmiləşdirə bilər. Bu müddət ərzində alış yekunlaşdırılmazsa, rezervasiya avtomatik olaraq ləğv olunur və ödənilmiş məbləğ geri qaytarılmır.Bileti sabit saxladıqdan sonra sərnişinlər, həmçinin həmin bölmə üzərindən əlavə xidmətlərdən – oturacaq seçimi, əlavə baqaj və digər funksiyalardan da yararlanmaq imkanı əldə edirlər.Ətraflı məlumat üçün: https://www.azal.az/az/information/hold-the-price/ ",2025-07-24 17:24:45.451896
 Danimarka sosial şəbəkələrdə uşaqları qorumaq əzmindədir ,https://xeberler.az/new/details/danimarka-sosial-sebekelerde-usaqlari-qorumaq-ezmindedir--35725.htm,https://xeberler.az/img/mid/43266.jpg,07-07-2025, 15:25,TEXNOLOGİYA ,"Danimarka növbəti altı ay ərzində Avropa İttifaqı Şurasına sədrlik etdiyi üçün Aİ böyük texnologiya şirkətlərinin təsirini məhdudlaşdırmaq, hər şeydən əvvəl rəqəmsal mühitdə uşaqları və gəncləri qorumaq əzmindədir.Xeberler.az məlumat verir ki, bu həftə vəzifəsinin icrasına başlayan Danimarka hökuməti avropalıların, xüsusən də gənclərin texnologiya ilə qarşılıqlı əlaqəsini dəyişdirə biləcək iddialı qanunvericilik gündəliyinin hazırlanmasını prioritet vəzifə kimi qarşıya qoyub.“Uşaqları və gəncləri zərərli onlayn məzmundan, asılılıq yaradan alqoritmlərdən və onların məlumatlarının kütləvi şəkildə toplanmasından qorumaq gündəliyimizin əsas mövzusudur”, -deyə Danimarka rəhbərliyinin proqramında vurğulanır. Praktikada bu, asılılıq yaradan xüsusiyyətlərin aradan qaldırılması və daha sərt yaş yoxlama sistemlərinin tətbiqi üçün məhsulun yenidən dizaynı tələblərinə qapı açır.Paralel olaraq, Aİ də müəllif hüquqlarına riayət olunmasına xüsusi diqqət yetirməklə, süni intellekti tənzimləməyə çalışacaq.Bu ilin payızında Avropa İttifaqı, çox güman ki, ən mübahisəli və bölücü qanunlardan biri ilə bağlı yekun qərar qəbul edəcək. Belə ki, gündəmdə “WhatsApp”, “Instagram”, “Google” və “TikTok” kimi böyük platformaların istifadəçilərinin şəxsi söhbətlərini pedofiliya üçün skan etmələri tələbi var. Əlbəttə, bu yoxlama həmişə məhkəmə icazəsi ilə aparılacaq. Avropa Şurasının məlumatına görə, məqsəd Aİ-də hər beş uşaqdan birinə təsir edən bu bəla ilə mübarizə aparmaqdır.Artıq 2023-cü ildə parlament tərəfindən təsdiqlənməsi nəzərdə tutulan təklif Almaniya və Niderland kimi əsas üzvlərin şiddətli müqaviməti səbəbindən təxminən iki ildir ki, dalana dirənib. Bəzi dövlətlər qorxur ki, yetkinlik yaşına çatmayanları qorumaq adı altında aparılacaq bu yoxlamalar kütləvi nəzarətə qapı açacaq və təhlükəsiz onlayn ünsiyyətin təməl daşı olan şifrləmə prinsipini pozacaq. Bu, həmçinin “WhatsApp” kimi bəzi proqramlar vasitəsilə gündəlik göndərilən mesajların söhbətdən kənar hər kəsə, o cümlədən xidmətin sahibi olan şirkətə görünməsini qeyri-mümkün edir.Danimarkanın Aİ-yə sədrliyi bu məsələdə maneələri aradan qaldırmaqda və razılığa gəlməkdə qərarlıdır. Təqvimdə qırmızı ilə yazılmış tarix – oktyabrın 14-ü Avropada məxfiliyin gələcəyini müəyyən edəcək müzakirələrin yenidən başlanacağı gündür. Məqsəd sosial mediadan istifadə üçün minimum yaş həddi, bəlkə də 15 yaş müəyyənləşdirmək və platformaları bu məhdudiyyətə hörmət etməyə məcbur etməkdir. ",2025-07-24 17:24:46.028656
 “Apple” qatlanan planşet üzərində işləri dayandırıb ,https://xeberler.az/new/details/apple-qatlanan-planset-uzerinde-isleri-dayandirib--35724.htm,https://xeberler.az/img/mid/43265.jpg,07-07-2025, 15:23,TEXNOLOGİYA ,"“Apple” özünün ilk qatlanan planşetlərinin hazırlanması üzrə işləri dayandırıb.Xeberler.az bildirir ki, “Digitimes” nəşrinin məlumatına görə, “Apple” kompaniyasının hesabatında ilk qatlanan “iPad” planşetinin hazırlanması üzrə aktiv mərhələnin təxirə salındığı qeyd olunub. Mütəxəssislər bunu istehsaldakı çətinliklər, komponentlərin yüksək qiyməti və qurğuya tələbatın qeyri-müəyyənliyi ilə əlaqələndirirlər. Bununla belə, şirkətin qatlanan planşetlər üzərində işlərə daha sonra qayıda biləcəyi vurğulanır.Eyni zamanda, “Apple” qatlanan smartfonların hazırlanmasını başa çatdırmaqda qərarlıdır. Yaxın aylarda şirkət elastik ekrana malik “iPhone” smartfonunun ilkin versiyasını təqdim etməlidir. İşlərin plana uyğun gedəcəyi təqdirdə, korporasiya həmin cihazı 2026-cı ilin payızında, “iPhone 18” seriyalı smartfonla birlikdə təqdim edəcək. Lakin qatlanan cihazın bazara nə vaxt çıxacağı məlum deyil.Qeyd edək ki, iyulun əvvəlində “Samsung” üç dəfə qatlanan ilk smartfonunun dizaynını nümayiş etdirib. İki ekranlı “Galaxy G Fold” cihazının iyulun 9-da “Galaxy Unpacked” tədbirində elan ediləcəyi gözlənilir. ",2025-07-24 17:24:47.117630
 “ASAN xidmət” BMT nəşrində diqqət mərkəzində ,https://xeberler.az/new/details/asan-xidmet-bmt-nesrinde-diqqet-merkezinde--35723.htm,https://xeberler.az/img/mid/43264.jpg,07-07-2025, 13:27,TƏDBİRLƏR ,"Birləşmiş Millətlər Təşkilatının (BMT) Asiya və Sakit Okean üzrə İqtisadi və Sosial Komissiyası (UNESCAP) tərəfindən “Azərbaycanda dövlət xidmətlərində texnologiyalar və sosial innovasiyalar” adlı nəşr dərc olunub. Dövlət xidmətləri sahəsi üzrə icmal xarakteri daşıyan nəşr qurumun müvafiq istiqamətləri üzrə fəaliyyət göstərən bölməsi tərəfindən 2022-2026-cı illər üzrə Fəaliyyət Planının icrası çərçivəsində hazırlanıb.Xeberler.az məlumat verir ki, materialda agentliyin dövlət xidmətlərində uğurla tətbiq etdiyi “ASAN xidmət” modeli, “ASAN xidmət indeksi”, “ASAN müraciət” informasiya sistemi, ASAN Viza sistemi, dövlət xidmətlərinin təşkilində tətbiq olunan süni intellekt əsaslı həllər, Mərkəzləşdirilmiş Elektron Sənəd Dövriyyəsi Sistemi və digər texnoloji həllər barədə ətraflı məlumat verilir.Diqqətə çatdırılır ki, Prezident İlham Əliyevin təşəbbüsü ilə yaradılmış “ASAN xidmət” modeli dövlət xidmətlərinin təşkili sahəsində şəffaf, çevik və vətəndaş məmnunluğuna əsaslanan idarəçiliyin müasir nümunəsi kimi son illər ərzində beynəlxalq miqyasda geniş nüfuz qazanıb.“ASAN xidmət” modeli region ölkələri üçün nümunəvi yanaşma kimi qiymətləndirilir. Modelin uğurunu təmin edən əsas amillər kimi güclü siyasi iradə, mərkəzləşdirilmiş idarəetmə, davamlı innovasiya və ictimai əks əlaqə mexanizmləri göstərilir.Eyni zamanda, nəşrdə vurğulanır ki, “ASAN xidmət”in məqsədyönlü tətbiqi dövlət xidmətlərinin transformasiyası üçün yüksək potensiala malikdir və region ölkələri bu təcrübəni istifadə edərək dövlət xidmətləri sahəsində inklüziv, şəffaf və dayanıqlı idarəetmə sistemləri qura bilərlər.Nəşrə keçid: https://repository.unescap.org/server/api/core/bitstreams/b4fc8ec3-facd-4a06-b92c-358a11445dc0/content     ",2025-07-24 17:24:47.690899
 DİN süni intellekt və İT sahələri üzrə təqaüd proqramına start verib ,https://xeberler.az/new/details/din-suni-intellekt-ve-it-saheleri-uzre-teqaud-proqramina-start-verib--35722.htm,https://xeberler.az/img/mid/43263.jpg,07-07-2025, 13:25,TEXNOLOGİYA ,"Daxili İşlər Nazirliyi (DİN) yüksəkixtisaslı, müasir tələblərə cavab verən kadrların hazırlanması və xidmətə cəlb olunması məqsədilə yeni təqaüd proqramı elan edir.Xeberler.az bildirir ki, bu barədə DİN-in mətbuat xidmətindən məlumat verilib.Bildirilib ki, proqram çərçivəsində nazirliyin dəstəyi ilə süni intellekt, kibertəhlükəsizlik, proqramlaşdırma, Product Owner (məhsul sahibi), Linux əməliyyat sistemi, İT biznes analitikası (IT BA) və QA tester mühəndisliyi üzrə 200 nəfərin təlimi nəzərdə tutulur.Təqaüd proqramına seçilən iştirakçıların 4-8 ay müddətini əhatə edəcək təlim xərclərinin 60 faizi DİN tərəfindən qarşılanacaq.Proqram Daxili İşlər Orqanlarında xidmətə qəbul meyarlarına uyğun olan və tədrisi uğurla başa vuran şəxslərə nazirlikdə işə qəbul imkanı yaradacaq.Məqsəd müasir texnologiyalar sahəsində peşəkar yerli mütəxəssislərin hazırlanması və DİN-in kadr potensialının gücləndirilməsidir.DİN yüksək texnologiyalar sahəsində xidmətə maraqlı olan gəncləri təqaüd proqramına qoşulmağa dəvət edir.Əlavə məlumat üçün rəsmi müraciət ünvanları:Əlaqə: ‪+99410 333 23 24‪+99410 333 23 26E-mail: [email protected]Web: www.idtech.edu.azQeydiyyat: https://forms.gle/p9qkMr7G95iyqAPQ6 ",2025-07-24 17:24:48.395876
 Vüsal Qasımlı Oksford Universitetində məruzə ilə çıxış edib ,https://xeberler.az/new/details/vusal-qasimli-oksford-universitetinde-meruze-ile-cixis-edib--35721.htm,https://xeberler.az/img/mid/43262.jpg,07-07-2025, 13:22,PROQRAMLAR ,"İqtisadi İslahatların Təhlili və Kommunikasiya Mərkəzinin (İİTKM) icraçı direktoru, i.e.d., professor Vüsal Qasımlı  Oksford Universitetində keçirilən “HumanAlgorithm Interaction Workshop” (İnsan-alqoritm qarşılıqlı əlaqəsi) tədbirində məruzə ilə çıxış edib.Xeberler.az bildirir ki, tədbirdə dünyanın aparıcı universitetlərinin professorları, rəqəmsal texnologiyalar və süni intellekt sahəsində beynəlxalq şirkətlərin nümayəndələri və mentorlar iştirak ediblər.Vüsal Qasımlı  “Dövlət proqramlarının idarə olunmasında süni intellektin tətbiqi” (Azərbaycan nümunəsində) mövzusunda təqdimatla çıxış edib. Təqdimatda Azərbaycanda dövlət proqramlarının idarə olunmasında institusional struktur, rəqəmsallaşdırılmış monitorinq və qiymətləndirmə sistemi və bu sahədə İİTKM tərəfindən yaradılan “Layihə idarəetməsi” modulu barədə məlumat verilib. Vüsal Qasımlı insan qərarları ilə alqoritm sistemləri arasındakı dinamik qarşılıqlı əlaqəni dövlət idarəetməsi və institusional kontekstdə şərh edib.İİTKM-in icraçı direktoru vurğulayıb ki, Azərbaycanda dövlət proqramları sistemli şəkildə hazırlanır, Prezident sərəncamı ilə təsdiq olunur və nəticəyönümlü idarəetmə əsaslı mexanizmlərlə müşayiət edilir. Bu prosesin əsas əlaqələndirici institutu İqtisadi İslahatların Təhlili və Kommunikasiya Mərkəzidir. O bildirib ki, Mərkəz tərəfindən dövlət proqramlarının icrasının monitorinq və qiymətləndirilməsi müasir rəqəmsal metodlarla aparılır, məlumatlar elektron formada toplanır və təhlil olunur. İİTKM tərəfindən yaradılan rəqəmsal portalların funksionallığı, real vaxt rejimində məlumat axını, interaktiv hesabatlar və prosesləri canlı izləmə imkanları konfrans iştirakçıları tərəfindən maraqla qarşılanıb.Təqdimatda rəqəmsallaşdırılmış monitorinq sistemləri, “Böyük Qayıdış” və “Azərbaycan 2030” portallarında tətbiq olunan süni intellekt həlləri, “Kiborg və Sentavr” modelləri üzrə strateji yanaşmalar müzakirə olunub. İqtisadi İslahatların Təhlili və Kommunikasiya Mərkəzinin bu sahədə aldığı beynəlxalq mükafatlar və Azərbaycanın rəqəmsal idarəetmə üzrə innovativ liderliyi diqqətə çatdırılıb.Oksford Universitetinin “Saïd” Biznes Məktəbində üç gün davam edən konfransın məqsədi insan və alqoritmlərin qarşılıqlı təsirini biznes, hökumət və cəmiyyət kontekstində araşdırmaq, etik yanaşmaları, innovasiya və süni intellektin sosial təsirini müzakirə etməkdir.Tədbirdə Oksford Universitetinin professorları və süni intellekt üzrə dünyanın nüfuzlu tədqiqatçıları, “PwC”, “Colt Technology”, “RAKBANK”, “Durham University” və “TU Munich” kimi qurumların nümayəndələri, aparıcı akademik jurnalların redaktorları çıxış ediblər.“Human-Algorithm Interaction Workshop 2025” tədbiri süni intellektin sosialyönümlü və məsuliyyətli inkişafını təşviq edən beynəlxalq platformadır. Təşkilatçılar bu təşəbbüsün növbəti illərdə daha geniş miqyasda davam etdiriləcəyini və akademik-texnoloji əməkdaşlığın gücləndiriləcəyini bildiriblər. ",2025-07-24 17:24:48.977710
 Tramp: Mask dostunu NASA-nın rəhbəri təyin etməyi xahiş edib ,https://xeberler.az/new/details/tramp:-mask-dostunu-nasa-nin-rehberi-teyin-etmeyi-xahis-edib--35720.htm,https://xeberler.az/img/mid/43260.jpg,07-07-2025, 08:53,PROQRAMLAR ,"Amerika prezidenti Donald Tramp bildirib ki, İlon Mask ondan yaxın dostunu ABŞ Milli Aeronavtika və Kosmik Fəzanın Tədqiqi İdarəsinin (NASA) direktoru təyin etməsini xahiş edib.Xeberler.az məlumat verir, ABŞ lideri bu barədə ""Truth Social"" platformasında yazıb.""Mask məndən öz yaxın dostlarından birini NASA-nın rəhbəri təyin etməyimi xahiş etdi və mən onun dostunun çox yaxşı olduğunu düşünsəm də, onun əvvəllər heç vaxt respublikaçılara vəsait bağışlamayan mavi qanlı demokrat olduğunu öyrəndiyim zaman təəccübləndim. İlon da, böyük ehtimal, onun kimi idi"", - o bildirib və əlavə edib ki, bu addımı həm də ona görə ata bilməzdi ki, ""NASA İlonun korporativ həyatında bu qədər mühüm rol oynayır"". ",2025-07-24 17:24:49.579744
 Hərracın gedişini “Mobil icra” ilə izləmək mümkün olacaq ,https://xeberler.az/new/details/herracin-gedisini-mobil-icra-ile-izlemek-mumkun-olacaq--35719.htm,https://xeberler.az/img/mid/41782.jpg,05-07-2025, 14:14,E - HÖKUMƏT ,"İcra sənədinin icrası ilə bağlı borclunun əmlakının elektron hərracda satılması qaydasında dəyişiklik edilib.Xeberler.az məlumat verir ki, bununla bağlı Ədliyyə Nazirliyinin kollegiyası qərar qəbul edib.Dəyişikliyə əsasən, tələbkar, borclu, habelə hərracda iştirak edən şəxslər hərracın gedişini “Mobil icra” proqram təminatı vasitəsilə izləyə biləcək.Hüquqi şəxs olan tələbkar, borclu və digər hərrac iştirakçıları “Mobil icra” proqram təminatı vasitəsilə hərracın gedişini portal sahibi ilə Mülki Məcəlləyə uyğun bağlanılmış müqaviləyə müvafiq olaraq izləyəcək. ",2025-07-24 17:24:51.276974
 NASA əlverişli yaşayış temperaturuna malik planet kəşf edib ,https://xeberler.az/new/details/nasa-elverisli-yasayis-temperaturuna-malik-planet-kesf-edib--35718.htm,https://xeberler.az/img/mid/10549.jpg,05-07-2025, 14:08,KOSMOS ,"NASA-nın “James Webb” kosmik teleskopu daha bir heyrətamiz kəşfə imza atıb. Astronomların qənaətinə görə, bu dəfə həyatı davam etdirə biləcək temperaturlara malik nəhəng bir planet aşkarlanıb.Xeberler.az “ABC News”ə istinadən məlumat verir ki, astronomlar kütləsi Yerdən təxminən 100 dəfə böyük olan planetin “TWA 7” və ya “CE Antilae” adlı 34 işıq ili uzaqlıqdakı gənc, qırmızı cırtdan ulduzun ətrafında fırlanmasına dair sübut əldə ediblər.NASA-nın məlumatına görə, “TWA 7b” adlı planet indiyə qədər kosmosa göndərilən ən güclü teleskop olan “James Webb” tərəfindən kəşf edilib. İlkin təhlil obyektin temperaturu təxminən 48 dərəcə Selsi olan gənc, soyuq planet ola biləcəyini göstərir. Alimlər deyirlər ki, bu, planetdə həyat üçün əlverişli mühitdir. Amma planetin bəzi yerlərində temperatur 70 dərəcə də ola bilər. NASA bildirib ki, beynəlxalq astronomlar qrupu, ulduzu əhatə edən dağıntı diskində zəif infraqırmızı mənbənin olduğunu, Yerlə Günəş arasındakı məsafədən təxminən 50 dəfə çox məsafədə olduğunu görüblər. Daha sonra onlar teleskopun orta infraqırmızı alətindən yaxınlıqdakı zəif obyektləri aşkar etmək üçün ev sahibi ulduzun parlaq işığını qapatmaq məqsədilə istifadə ediblər. Bu üsul yüksək kontrastlı görüntüləmə adlanır və astronomlara əks halda “gözqamaşdırıcı” işıqda itiriləcək planetləri birbaşa aşkar etməyə imkan verir.Əgər sübutlar tam təsdiqlənsə, bu, ilk dəfə kosmik teleskop ilə qravitasiya obyektivindən daha çox planetin kəşfinə gətirib çıxaran birbaşa görüntünü çəkəcək. Astronomların fikrincə, bu cihaz Albert Eynşteynin ümumi nisbilik nəzəriyyəsinə əsaslanan texnikadır.Kosmik agentliyin məlumatına görə, aşkarlama planetin gözlənilən mövqeyinə uyğun olacaq və dağıntı diskində görünən planetlərin əsas xüsusiyyətlərini izah edəcək. İnfraqırmızı işığın mənbəyi “TWA 7b”ni əhatə edən üç toz halqasının daxilində yerləşir.NASA-nın məlumatına görə, yeni kəşf “James Webb” teleskopunun yaxınlıqdakı ulduzların ətrafında əvvəllər görünməmiş aşağı kütləli planetləri araşdırmaq qabiliyyətini vurğulayır.  ",2025-07-24 17:24:52.095304
 “Google”dan istifadə yaradıcılığı azalda bilər  ,https://xeberler.az/new/details/googledan-istifade-yaradiciligi-azalda-biler--35717.htm,https://xeberler.az/img/mid/41628.jpg,05-07-2025, 11:59,TEXNOLOGİYA ,"Yeni araşdırmaya görə, “Google”dan istifadə bəzi hallarda yaradıcılığı stimullaşdıra, bəzi hallarda isə zəiflədə bilər. Bu, konkret vəziyyətdən asılıdır.Xeberler.az məlumat verir ki, FAKT Karnegi Mellon Universitetinin apardığı yeni araşdırmada üzə çıxıb. Məlum olub ki, “Google” vasitəsilə hər hansı bir məlumatı axtarmaq imkanının insanın yeni ideyalar düşünmək qabiliyyətinə kömək edib-etmədiyi və ya əksinə, maneə törədib-törətmədiyi araşdırılıb.“Ümid edirik ki, insan düşüncəsinin texnologiyadan istifadəsi ilə necə qarşılıqlı əlaqədə olduğunu öyrənməklə internetin faydalarını maksimum dərəcədə artırmaq və mənfi təsirlərini minimuma endirmək yollarını tapa biləcəyik”, – deyə Karnegi Mellon Universitetinin dosenti Mark Patterson bildirib.Tədqiqatçılar internetə çıxışın, xüsusən də “Google”dan istifadənin fərdi və qrup yaradıcılığına necə təsir etdiyini araşdırıblar. Onlar onlayn məlumat əldə etmək imkanının, xüsusən kollektiv iş zamanı, insanların yaradıcı ideyalar düşünməsinə kömək edib-etmədiyini anlamaq istəyiblər. Bu məqsədlə 18–22 yaş arası 244 tələbə təsadüfi şəkildə “Google”a çıxışı olan və olmayan qruplara bölünüb. İştirakçılardan qalxan və ya çətirdən yeni istifadə yolları düşünmək tələb olunub və onların bu ideyaları sadalamaq üçün cəmi üç dəqiqəsi olub. Araşdırmada hər bir iştirakçının ideyalarının sayı və keyfiyyəti, həmçinin bir neçə nəfərin cavablarının qruplaşdırılmış nəticələri qiymətləndirilib.Fərdi nəticələr baxımından, “Google” çoxlu təkliflər verdikdə, məsələn, “çətir” mövzusunda, internetə çıxışı olan iştirakçılar daha çox ideya irəli sürüb. “Google”un az təklif verdiyi “qalxan” mövzusunda isə internetə çıxışın üstünlüyü müşahidə olunmayıb. İnternetə çıxışı olmayan qruplar isə “tək” ideyalar, yəni yalnız bir nəfərin irəli sürdüyü ideyalar təqdim edərək kollektiv yaradıcılığın artmasına töhfə veriblər.İdeyaların keyfiyyətini qiymətləndirmək üçün tədqiqatçılar iştirakçıların cavablarını üç kateqoriya üzrə təhlil ediblər: faydalılıq, yenilik və yaradıcılıq. Nəticələr göstərib ki, internetə çıxışı olmayan qruplar əksər hallarda bu göstəricilər üzrə “Google”dan istifadə edən qrupları üstələyib və ya onlarla bərabərləşib. “Google”dan istifadə etməməyin üstünlüyü xüsusilə faydalılıq və yaradıcılıq baxımından daha qabarıq olub, yenilik baxımından isə daha az sabit nəticə verib.  ",2025-07-24 17:24:52.507760
" ABŞ ""TikTok""un Çindən alınması üçün müqavilə hazırlayıb ",https://xeberler.az/new/details/abs-tiktokun-cinden-alinmasi-ucun-muqavile-hazirlayib--35716.htm,https://xeberler.az/img/mid/40455.jpg,05-07-2025, 08:00,SOSİAL MEDIA ,"ABŞ Prezidenti Donald Tramp ""TikTok"" sosial şəbəkəsinin Çinin ""ByteDance"" şirkətindən alınması ilə bağlı müqavilənin demək olar ki, hazır olduğunu bildirib.Xeberler.az bildirir ki, bu barədə Ağ Evin mətbuat xidməti məlumat yayıb.Məlumata görə, Vaşinqton Pekinlə iyulun 7 və ya 8-də müzakirələrə başlamaq niyyətindədir.""Bizim müqaviləmiz demək olar ki, hazırdır. Yəqin ki, Çindən razılıq alacağıq. Bu, dəqiq deyil, amma ehtimaldır"", - Amerika lideri Nyu Cersiyə gedərkən təyyarəsində jurnalistlərə deyib. ",2025-07-24 17:24:53.093743
 “Rəqəmsal məktəb” platforması 500 mindən çox şagirdi əhatə edir ,https://xeberler.az/new/details/reqemsal-mekteb-platformasi-500-minden-cox-sagirdi-ehate-edir--35715.htm,https://xeberler.az/img/mid/43259.jpg,04-07-2025, 20:00,İKT TƏHSİL ,"Cari ildən etibarən “Rəqəmsal məktəb” platforması Bakı şəhərinin ümumi təhsil müəssisələrində istifadəyə verilib.Xeberler.az bildirir ki, bu barədə məlumat Elm və Təhsil Nazirliyinin 2024-2025-ci tədris ilinə dair hesabatında yer alıb.Məlumatda qeyd olunub ki, “Rəqəmsal məktəb” təhsil sistemində müasir texnologiyaların tətbiqini təmin edir, tədris və idarəetmə proseslərini təkmilləşdirir, şəffaflığı artırır. Məqsəd təhsilin keyfiyyətini yüksəltmək və müəllim–şagird arasında interaktiv əlaqəni gücləndirməkdir.Hazırda platforma 30 mindən çox pedaqoji heyəti və 500 mindən artıq şagirdi əhatə edir.Platformanın ölkə üzrə tətbiqi gələcək mərhələlərdə nəzərdə tutulub. ",2025-07-24 17:24:53.826138
 AMEA-nın İctimai Elmlər Bölməsində süni intellektə dair məruzə dinlənilib ,https://xeberler.az/new/details/amea-nin-ictimai-elmler-bolmesinde-suni-intellekte-dair-meruze-dinlenilib--35714.htm,https://xeberler.az/img/mid/43257.jpg,04-07-2025, 19:58,SÜNİ İNTELLEKT VƏ DATA ,"İyulun 4-də Azərbaycan Milli Elmlər Akademiyasının (AMEA) İctimai Elmlər Bölməsinin Elmi şurasının növbəti iclası keçirilib. İclası AMEA-nın vitse-prezidenti vəzifəsini icra edən, İctimai Elmlər Bölməsinin Elmi şurasının sədri akademik Gövhər Baxşəliyeva açaraq tədbirin gündəliyini iştirakçıların diqqətinə çatdırıb.Xeberler.az bildirir ki, iclasda Fəlsəfə və Sosiologiya İnstitutunun direktoru tarix elmləri doktoru, professor İlham Məmmədzadənin “Süni intellektin aktual etik problemləri” mövzusunda məruzəsi dinlənilib.Professor bildirib ki, ölkə rəhbərinin “Azərbaycan Respublikasının 2025-2028-ci illər üçün süni intellekt Strategiyasının təsdiq edilməsi haqqında” 2025-ci il 19 mart tarixli Sərəncamı ölkəmizin inkişafında xüsusi önəm kəsb edir.Məruzəçi diqqətə çatdırıb ki, süni intellekt fəlsəfəsi mövzusuna olan marağımız, təbii ki, bizi şüur fəlsəfəsi və süni intellekt haqqında biliklərin şüurumuz barəsində yeni bir şey öyrənməyə, etikada yeni bilik əldə etməyə imkan verə biləcəyi xüsusunda düşüncələrə gətirib çıxarıb. Alim vurğulayıb ki, varlıq, ontologiya və etika problemləri şüurun mahiyyəti barədə düşüncələr, şüur və beyin haqqında biliklər olmadan filosofun onları necə dərk etdiyi nəzərə alınmadan konseptual surətdə ifadə oluna bilməz: “Şüur fəlsəfəsi, həmçinin müasir elm fəlsəfəsi və fəlsəfə tarixinin, fənlərarası tədqiqatların, gələcəyin elm və təhsili haqqında təsəvvürlərin necə olmağının, onların (həmçinin, şüur və biliyin və s.) bir-birini necə keçdiyinin, qarşılıqlı münasibət və təsirdə bulunduğunun dərkinə gətirib çıxarır. Fəlsəfə və elmdə, təhsildə, o cümlədən bir çox müasir elmi məktəb və cərəyanların irsi və yaradıcılığında şüurun və etikanın bu cür təhlili baxımından çox şeyə yenidən nəzər salmağın vaxtı çatmışdır”.Məruzə dinlənildikdən sonra mövzu ətrafında müzakirələr aparılıb.İclasda bir sıra elmi-təşkilati və kadr məsələləri də müzakirə olunub.AMEA-nın İctimai Elmlər Bölməsinin elmi-tədqiqat müəssisələrinin 2025-ci il üzrə yarımillik elmi təşkilati hesabatları müzakirə olunub. Diqqətə çatdırılıb ki, elmi-tədqiqat müəssisələri üzrə 2025-ci ilin birinci yarısı üçün çap olunan kitabların sayı 23 (1-i xaricdə), monoqrafiyaların sayı 37 (5-i xaricdə), 449 məqalədən (107-si xaricdə), 329 tezisdən (110-u xaricdə) impakt faktorlu (Web of Science və Scopus) jurnallarında çap olunan məqalələrin sayı 20-dir. Cari ilin birinci yarısı ili üçün elmi-tədqiqat müəssisələrində fəlsəfə doktoru hazırlığı üzrə müdafiə edənlərin sayı 4, elmlər doktoru hazırlığı üzrə müdafiə edənlərin sayı 3-dür.Sonra AMEA-nın Fəlsəfə və Sosiologiya İnstitutunda daxili imkanlar hesabına və mövcud ştat vahidi əsasında Multikulturalizm və tolerantlıq fəlsəfəsi şöbəsinin bazasında İdentiklik, multikulturalizm və azərbaycançılıq fəlsəfəsi, eləcə də İnformasiya cəmiyyəti və rəqəmsal inkişaf fəlsəfəsi şöbəsinin bazasında Rəqəmsal inkişaf və süni intellektin fəlsəfi problemləri şöbələrinin yaradılması haqqında məsələlər müzakirə olunub, AMEA Rəyasət Heyəti qarşısında vəsatət qaldırılıb.  ",2025-07-24 17:24:54.324024
 Vətəndaşlara aid diplom məlumatlarının dəqiqliyi yoxlanılıb ,https://xeberler.az/new/details/vetendaslara-aid-diplom-melumatlarinin-deqiqliyi-yoxlanilib--35713.htm,https://xeberler.az/img/mid/43256.jpg,04-07-2025, 16:59,E - HÖKUMƏT ,"İnnovasiya və Rəqəmsal İnkişaf Agentliyi (İRİA) tərəfindən Elm və Təhsil Nazirliyi (ETN) və Dövlət İmtahan Mərkəzinin (DİM) təqdim etdiyi məlumat bazaları əsasında məlumatların dürüstləşdirilməsi prosesi həyata keçirilib. Bu təşəbbüs, dövlət informasiya sistemlərindəki məlumat kirliliyinin aradan qaldırılması, rəqəmsal xidmətlərin dəqiqliyinin artırılması və vətəndaşlara daha etibarlı və düzgün təhsil məlumatlarının təqdim olunması məqsədini daşıyır. Rəqəmsal İnkişaf Konsepsiyasının Tədbirlər Planının 1.1.4-cü bəndinə uyğun olaraq, ilkin mərhələdə son 15 ilə aid diplom məlumatlarının dürüstləşdirilməsi istiqamətində İRİA-nın iştirakı ilə genişmiqyaslı texniki və analitik işlər həyata keçirilir. Növbəti mərhələdə əsas hədəf bütün mövcud diplom məlumatlarının mərhələli şəkildə dürüstləşdirilməsidir ki, bu istiqamətdə də hazırda planlaşdırma işləri aparılır. Xeberler.az bildirir ki, dürüstləşdirmə prosesi – yəni dövlət qurumları tərəfindən saxlanılan məlumatların reallığa uyğunluğunun yoxlanılması, qeyri-dəqiq və ya təkrar məlumatların ayırd edilməsi və onların etibarlı mənbələrlə dəqiqləşdirilməsi – bu layihənin əsas hissəsidir.  İRİA-nın həyata keçirdiyi texniki təhlil nəticəsində ETN və DİM tərəfindən təqdim edilmiş 1,6 milyondan artıq diplom və FİN məlumatı analiz edilib. Diplom məlumatları üzərində həyata keçirilən dürüstləşdirmə və zənginləşdirmə işləri nəticəsində ETN-də diplom məlumatlarının keyfiyyət göstəricisi 90%-ə çatdırılıb.  Eyni zamanda 50,000-dən çox diplom məlumatı işlənməsi üçün DİM-ə təqdim olunub.  Prosesin əsas məqsədi diplom məlumatlarının aktuallığını təmin etmək, uyğunsuzluqları aradan qaldırmaqdır. Eyni zamanda, bu tədbirlər “mygov” platformasına ötürülən məlumatların düzgünlüyünü də təmin etməklə vətəndaşlara göstərilən elektron xidmətlərin keyfiyyətini yüksəltmiş olur. Məlumatların uyğunlaşdırılması və vahid sistemə inteqrasiyası həmçinin ETN və DİM arasında informasiya axınının dəqiqliyini və çevikliyini təmin edir. Bu da gələcəkdə məlumatların analitik təhlilini, inteqrasiyasını və qərarların daha məlumatlı şəkildə verilməsini mümkün edəcək. Bununla yanaşı, “Rəqəmsal Məktəb” layihəsi çərçivəsində cari təhsilalan şagirdlərin valideyn məlumatlarının dürüstləşdirilməsi istiqamətində də işlər görülüb. ETN tərəfindən təqdim olunan 387,850 nəfər şagirdə dair məlumatın 88%-i eyniləşdirilib, bu məlumatların isə 78%-i yoxlanılması üçün ETN-ə qaytarılıb. Bu proses valideyn məlumatları əsasında təhsil sistemində avtomatlaşdırılmış xidmətlərin qurulması və idarəetmənin optimallaşdırılması məqsədi daşıyır. Bütün bu tədbirlərlə yanaşı, vətəndaş məmnunluğunu artırmaq və onlara daha operativ informasiya dəstəyi göstərmək məqsədilə Elm və Təhsil Nazirliyi üçün süni intellekt əsaslı çatbot hazırlanıb. Hazırda test mərhələsində olan bu sistem magistratura və doktoranturaya qəbul, müəllimlərin işə qəbulu, məktəbəqədər hazırlıq və Respublika Fənn Olimpiadası kimi mövzularda tez-tez verilən sualları cavablandırmaq imkanına malikdir. Çatbot 24/7 rejimində fəaliyyət göstərəcək və rəsmi mənbələrə əsaslanan məlumatların vətəndaşlara çatdırılmasını təmin edəcək. Gələcək mərhələdə çatbotun funksionallığının daha da genişləndirilməsi və digər sahələr üzrə də vətəndaşlara dəstək göstərməsi nəzərdə tutulur.  ",2025-07-24 17:24:54.727242
 Dövlət qurumlarının rəqəmsal layihələrinə vahid qiymətləndirmə mexanizmi tətbiq olunacaq ,https://xeberler.az/new/details/dovlet-qurumlarinin-reqemsal-layihelerine-vahid-qiymetlendirme-mexanizmi-tetbiq-olunacaq--35712.htm,https://xeberler.az/img/mid/43255.jpg,04-07-2025, 16:57,AZNET ,"Azərbaycan Respublikası Nazirlər Kabinetinin 2025-ci il iyunun 23-də təsdiq etdiyi “Dövlət informasiya ehtiyatları və sistemləri, habelə elektron xidmətlərlə bağlı layihələrə texniki və səmərəlilik baxımından məqsədəuyğunluq barədə rəy verilməsi Qaydası”na əsasən, dövlət qurumları rəqəmsal layihələrini icra etməzdən əvvəl vahid elektron platforma üzərindən həmin layihələrin texniki və iqtisadi ekspertizasını həyata keçirməlidirlər.Xeberler.az məlumat verir ki, bu barədə İnnovasiya və Rəqəmsal İnkişaf Agentliyi məlumat yayıb. Belə ki, hər bir layihə texniki uyğunluğu (arxitektura, inteqrasiya, və miqyaslana bilmə qabiliyyəti və s.), eləcə də büdcə səmərəliliyi (xərclərin optimallaşdırılması və gözlənilən fayda və s.) baxımından Azərbaycan Respublikasının Rəqəmsal İnkişaf və Nəqliyyat Nazirliyi tərəfindən qiymətləndiriləcək.Layihələrə dair müraciətlər “Dövlət informasiya sistemləri və elektron xidmətlərin vahid reyestri”ndə fəaliyyət göstərən elektron kabinet vasitəsilə təqdim ediləcək və nazirliyin rəyi alınacaq.Bu mexanizmin tətbiqi dövlət sektoru üzrə vahid texniki standartların formalaşdırılmasına, layihələrin daha səmərəli planlaşdırılmasına və icrasına şərait yaradacaq. Həmçinin paralel və təkrarlanan layihələrin qarşısının alınmasına, vəsait və vaxt baxımından daha qənaətli yanaşmanın təmin olunmasına xidmət edəcək.Yeni qayda ilə elektron xidmətlərin keyfiyyətinin yüksəlməsi, vətəndaş məmnuniyyətinin artması və ümumilikdə ölkədə rəqəmsal transformasiya prosesinin sürətlənməsi gözlənilir.  ",2025-07-24 17:24:55.857743
 MM şəxsiyyət vəsiqəsində əks olunan məlumatların yenilənməsi təsdiqləyib ,https://xeberler.az/new/details/mm-sexsiyyet-vesiqesinde-eks-olunan-melumatlarin-yenilenmesi-tesdiqleyib--35711.htm,https://xeberler.az/img/mid/43200.jpg,04-07-2025, 14:56,QANUNVERİCİLİK ,"Milli Məclis (MM) şəxsiyyət vəsiqəsində göstərilən məlumatlara yaşayış yeri və vətəndaşlıq məlumatlarının əlavə edilməsi təklifini birinci oxunuşda təsdiqləyib.Xeberler.az məlumat verir ki, “Azərbaycan Respublikası vətəndaşının şəxsiyyət vəsiqəsi haqqında” qanuna təklif olunan dəyişiklik layihəsi parlamentin iyulun 4-də keçirilən növbədənkənar sessiyası üzrə növbəti iclasında müzakirəyə çıxarılıb.Qeyd olunub ki, dəyişiklik layihəsi Azərbaycan vətəndaşının şəxsiyyət vəsiqəsinin Beynəlxalq Mülki Aviasiya Təşkilatının (İCAO) 9303 nömrəli standartının tələblərinə uyğunlaşdırılması, həmçinin şəxsiyyət vəsiqəsinin istifadəsi üzrə yaranmış bəzi çətinliklərin aradan qaldırılması məqsədilə hazırlanıb.Məlumata görə, Azərbaycan vətəndaşının şəxsiyyət vəsiqəsi səyahət sənədi kimi də (Türkiyəyə münasibətdə) istifadə olunur. Şəxsiyyət vəsiqəsinin üzərində şəxsin ünvanı barədə məlumatın əks olunmaması vəsiqənin istifadəsi üzrə bəzi çətinliklərə səbəb olur. Bu baxımdan, şəxsiyyət vəsiqəsinin formasında və üzərində olan məlumatların dairəsində dəyişiklik edilməsi zərurəti yaranıb. Buna görə də şəxsiyyət vəsiqəsində əks olunan məlumatların tərkibinin yenilənməsi təklif olunur.Belə ki, şəxsiyyət vəsiqəsində göstərilən məlumatlara yaşayış yeri və vətəndaşlıq məlumatları əlavə ediləcək. Eyni zamanda elektron daşıyıcıda (çipdə) əvvəlki variantla müqayisədə yalnız daha zəruri məlumatların saxlanılması təklif olunur.Təklif olunan digər dəyişiklik ondan ibarətdir ki, vətəndaşın ailə vəziyyəti, valideynləri, uşaqları, hərbi vəzifəsi və digər məlumatlar artıq birbaşa elektron daşıyıcıda deyil, IAMAS (idarələrarası avtomatlaşdırılmış məlumat-axtarış sistemi) vasitəsilə saxlanılacaq və kriptoqrafik mühafizə olunacaq. Şəxsiyyət vəsiqəsi ilə bağlı məlumatların kriptoqrafik mühafizəsi, onların məxfiliyinin, bütövlüyünün və icazəsiz müdaxilədən qorunmasının təmin olunması məqsədini daşıyır.Qanun layihəsində vəsiqənin verilməsi qaydalarına da dəyişikliklər təklif olunur.Vəsiqə dəyişdirilməli olan hallara yaşayış yerinin dəyişməsi əlavə olunur. Bundan başqa, əgər vəsiqə və ya elektron daşıyıcısında texniki və ya məzmunla bağlı səhv aşkar edilərsə, düzəlişin dövlət rüsumu tutulmadan həyata keçirilməsi nəzərdə tutulur.Beləliklə təklif olunan bu dəyişikliklər şəxsiyyət vəsiqəsi ilə bağlı məlumatların daha müasir sistemlərdə, təhlükəsiz və çevik şəkildə idarə olunmasını, həmçinin sənədləşmə prosedurlarının və xidmətlərin vətəndaş üçün sadələşdirilməsini təmin edəcək.Dəyişiklik layihəsi səsverməyə çıxarılaraq birinci oxunuşda qəbul edilib. ",2025-07-24 17:24:56.798844
 Milli Observatoriyanın yaradılmasından 6 il ötür ,https://xeberler.az/new/details/milli-observatoriyanin-yaradilmasindan-6-il-otur--35710.htm,https://xeberler.az/img/mid/41721.jpg,04-07-2025, 13:10,TƏDBİRLƏR ,"Prezident İlham Əliyevin müvafiq Fərmanı ilə Əmək və Əhalinin Sosial Müdafiəsi Nazirliyinin tabeliyində Əmək Bazarı və Sosial Müdafiə Məsələləri üzrə Milli Observatoriyanın yaradılmasından 6 il ötür.Xeberler.az bildirir ki, Nazirliyin İctimaiyyətlə əlaqələr şöbəsindən verilən məlumata görə, Milli Observatoriya əmək, məşğulluq, sosial müdafiə, demoqrafiya sahələri üzrə səmərəli idarəetmə qərarlarının qəbul edilməsi məqsədilə monitorinq, təhlil və tədqiqat, proqnozlaşdırma işlərini yerinə yetirir. Həmin fəaliyyəti ilə, eyni zamanda, əmək bazarının dinamikasına uyğun çevik yanaşmaların formalaşdırılmasına, sosial siyasətin elmi əsaslarla qurulmasına və məşğulluq sahəsində dövlət proqramlarının inkişafına dəstək verir.Əmək bazarında strateji məşğulluq sahələrinin müəyyənləşdirilməsi Milli Observatoriyanın əsas vəzifələri sırasındadır. Bu məqsədlə mütəmadi olaraq ölkə üzrə işəgötürənlər və müxtəlif əhali qrupları ilə sorğular keçirilir.Ötən müddət ərzində qurum tərəfindən 21 min respondent arasında sorğular təşkil edilib. Həmçinin 800 mindən artıq tələbə və məzunun müxtəlif istiqamətlər üzrə təhsilə dair göstəriciləri, 1,3 milyondan çox əmək müqaviləsi məlumatları və 200 min vakansiya məlumatları təhlil olunub.Milli Observatoriyanın əmək bazarının araşdırılması, şəffaf sorğu prosesinin keçirilməsi və tədqiqat nəticələrini əhatə edən fəaliyyəti, etibarlı təhlil nümunələri, təlim sahəsində göstərdiyi xidmətlər nüfuzlu beynəlxalq təşkilatlar tərəfindən də yüksək qiymətləndirilib. Təkcə bu il qurum 3 beynəlxalq mükafata layiq görülüb.Müvafiq beynəlxalq və yerli mərkəzlərlə, ali təhsil müəssisələri ilə fəal əməkdaşlıq edən Milli Observatoriyanın təhlil-tədqiqat mərkəzi olaraq əsas hədəfi regionda aparıcı beyin mərkəzlərindən birinə çevrilməkdir. ",2025-07-24 17:24:57.626559
 “İnnovasiyalar Mərkəzi” “Bayraktar Texnoloji Azərbaycan”la əməkdaşlığa başlayır ,https://xeberler.az/new/details/innovasiyalar-merkezi-bayraktar-texnoloji-azerbaycanla-emekdasliga-baslayir--35709.htm,https://xeberler.az/img/mid/43251.jpg,04-07-2025, 13:08,TƏDBİRLƏR ,"Azərbaycan Respublikasının Prezidenti yanında Vətəndaşlara Xidmət və Sosial İnnovasiyalar üzrə Dövlət Agentliyinin “İnnovasiyalar Mərkəzi” ilə “Bayraktar Teknoloji Azərbaycan” MMC arasında əməkdaşlığa dair Anlaşma Memorandumu imzalanıb.Xeberler.az bildirir ki, Dövlət Agentliyindən verilən məlumata görə, Memorandumu “İnnovasiyalar Mərkəzi”nin direktoru Vüsal Rüstəmov və “Bayraktar Teknoloji Azərbaycan” MMC-nin direktoru Hüseyin Topuz imzalayıblar.Memorandum çərçivəsində tərəflər elm, innovasiya və süni intellekt sahələrində birgə layihələr, tələbə təcrübə proqramları reallaşdıracaq, elmi tədqiqatlarda əməkdaşlıq edəcəklər. Eləcə də, kadr potensialının artırılması üçün təlim və seminarların reallaşdırılması, startapların dəstəklənməsi və “Demo Day” formatlı tədbirlər nəzərdə tutulur. ",2025-07-24 17:24:58.263099
 XRİTDX: İnternet trafikinin daşınmasında konkret bir ölkədən asılılığımız yoxdur ,https://xeberler.az/new/details/xritdx:-internet-trafikinin-dasinmasinda-konkret-bir-olkeden-asililigimiz-yoxdur--35708.htm,https://xeberler.az/img/mid/40301.jpg,04-07-2025, 11:58,TƏHLÜKƏSİZLİK ,"Azərbaycanda internet bağlantısının dayanıqlılığı və informasiya təhlükəsizliyi təmin olunur.Xeberler.az bildirir ki, bu barədə Xüsusi Rabitə və İnformasiya Təhlükəsizliyi Dövlət Xidməti (XRİTDX) məlumat verib.Qeyd edilib ki, son zamanlar baş verən hadisələrin fonunda bəzi media subyektlərində ölkəmizin Qlobal İnternet şəbəkəsinə bağlantısında problemlərin yaranma ehtimalı və informasiya təhlükəsizliyinə təhdidlərlə bağlı məlumatlar yayılmaqdadır. Qeyd olunan narahatlıqlarla əlaqədar bildirmək istəyirik ki, ölkəmizin əsas internet daşıyıcıları tərəfindən Qlobal İnternet şəbəkəsinə bağlantı mübadilə olan internetin tutumu nəzərə alınmaqla coğrafi baxımdan bir neçə istiqamətdə alternativlərlə tam təmin olunmuşdur. Bu səbəbdən də ölkəmizin internet trafikinin daşınmasında konkret bir ölkədən asılılığı yoxdur. ",2025-07-24 17:24:58.970140
 “Azərpoçt” Yaponiyada beynəlxalq əməkdaşlıq seminarında iştirak edib ,https://xeberler.az/new/details/azerpoct-yaponiyada-beynelxalq-emekdasliq-seminarinda-istirak-edib--35707.htm,https://xeberler.az/img/mid/43245.jpg,04-07-2025, 11:56,TƏDBİRLƏR ,"16-20 iyun 2025-ci il tarixində Yaponiyada “Poçt sektorunun inkişafı üzrə beynəlxalq əməkdaşlıq seminarı” keçirilib.Xeberler.az bildirir ki, tədbirdə bir sıra ölkələrin milli poçt operator rəhbərləri, o cümlədən AZCON Holding şirkətlərindən “Azərpoçt” MMC-nin İdarə heyəti sədrinin vəzifəsini icra edən İsi Mustafayev iştirak edib.Seminarın ilk günü Yaponiyanın dövlət rəsmilərinin iştirakı ilə görüş keçirilib. Görüşün əsas məqsədi poçt sahəsində beynəlxalq əməkdaşlığın gücləndirilməsi, Yaponiya poçt xidmətləri təcrübəsinin paylaşılması və gələcək inkişaf istiqamətlərinin müzakirəsi olub.Poçt işinin təşkilinin əyani şəkildə öyrənilməsi məqsədilə iştirakçılar “Japan Post Rakuten” Logistika Mərkəzinə və “İçikava-Minami” Poçt şöbəsinə səfər edərək poçt logistikasının və çeşidləmə mərkəzinin fəaliyyəti ilə yaxından tanış olublar.Eyni zamanda təşkil olunan ikitərəfli və çoxtərəfli görüşlərdə “Azərpoçt”un inkişaf tarixi və son dövrlərdə həyata keçirilən transformasiya prosesləri barədə iştirakçılara məlumat verilib.Sözügedən görüşlərdə Yaponiya nümayəndələri, eləcə də iştirakçı ölkələrlə cari ilin sentyabr ayında keçirilməsi planlaşdırılan Ümumdünya Poçt İttifaqının (ÜPİ) 28-ci konqresində Azərbaycanın ÜPİ-nin İdarəetmə və Poçt Əməliyyatları Şurasına 2026 – 2029-cu illər üçün namizədliyinin irəli sürülməsi və Azərbaycana səs verilməsi istiqamətində təbliğat işləri aparılıb. ",2025-07-24 17:25:00.491973
 TƏBİB “ağıllı daşıma sistemi”ni tətbiq edib ,https://xeberler.az/new/details/tebib-agilli-dasima-sistemini-tetbiq-edib--35706.htm,https://xeberler.az/img/mid/43244.jpg,04-07-2025, 11:50,TEXNOLOGİYA ,"Tibbi Ərazi Bölmələrini İdarəetmə Birliyinin (TƏBİB) tabeliyindəki 8 tibb müəssisəsində laboratoriya nümunələrinin toplanması, daşınması zamanı preanalitik və postanalitik mərhələlərdə gedişatın dəqiq və xətasız şəkildə təqib edilməsi, sürətləndirilməsi məqsədilə “ağıllı daşıma sistemi” qurulub.Xeberler.az məlumat verir ki, Respublika Pediatriya Mərkəzinin nəzdindəki tibb müəssisələri - Ə.Qarayev adına Uşaq Klinik Xəstəxanası, Uşaq Nevroloji Xəstəxanası, Nərimanov Uşaq Klinik Xəstəxanası, Yasamal Uşaq Kilinik Xəstəxanası, Nərimanov Uşaq Yoluxucu Xəstəliklər Xəstəxanası, Nizami Uşaq Yoluxucu Xəstəliklər Xəstəxanası, Sabunçu Uşaq Yoluxucu Xəstəliklər Xəstəxanası standartlaşma və keyfiyyət standartlarının təkmilləşdirilməsi təmin edilməklə ən müasir cihaz və proqram təminatı ilə təchiz olunub.İlk dəfə olaraq ölkədə Ə.Qarayev adına Uşaq Klinik Xəstəxanasında biokimya və immunassay cihazları bir-birinə inteqrasiya olunmaqla heç bir mexaniki müdaxiləsiz tam avtomat qapalı sistem qurulub. Cihaza eyni anda 300 xəstə nümunəsi yüklənə bilinir. Cihazlar çox kiçik həcmli qan nümunələrindən bir sıra testləri icra edə bilir. Bu isə öz növbəsində test nəticələrinin daha qısa müddətdə əldə edilməsinə, xəstədən alınan 1 tüp qandan eyni anda daha çox test parametrinin işlənilməsinə, mexaniki müdaxilənin minimuma endirilməsinə səbəb olur.Laboratoriyalarda qurulan tam avtomat sistem ən son beynəlxalq standart və sertifikatlara malikdir.Tam avtomat şəkildə qanın ümumi analizini icra etmək üçün müvafiq cihaz da Ə.Qarayev adına Uşaq Klinik Xəstəxanasında istifadəyə verilib. Respublika Pediatriya Mərkəzinin xəstəxanalarının bütün laboratoriyaları qan qrupu, kumbs testlərinin icrası üçün qızıl standart hesab edilən gel texnologiyasına əsaslanan aqqlütinasiya üsulu ilə işləyən cihazlarla təchiz olunub. Cihaz qan qrupunun təyinini və dəyərləndirilməsini icra edir. Bundan başqa, mərkəzin xəstəxanalarının bütün laboratoriyalarında eyni qan ümumi analiz nümunəsindən EÇS (eritrositlərin çökmə sürəti) testini icra etmək üçün də cihazlar qurulub. Bu da öz növbəsində pediatrik xəstə qrupundan çox çətin olan əlavə qan nümunəsinin alınmamasını təmin edir.Bütün bunların hər biri işçi xətasının minimuma endirilməsinə və düzgün nəticə əldə olunmasına xidmət edir.“Ağıllı daşıma sistemi” laboratoriyalardan mərkəzi laboratoriyaya qədər daşınan müddətdə tüplərin daşınmasının bütün mərhələlərini onlayn izləmək, qeydiyyata almaq və daşınma zamanı itirilən tüpləri aşkarlamaq imkanını təmin edir. Eyni zamanda, nümunələrin çeşidlənməsi maksimum həddə asanlaşıb.Sözügedən cihazların və proqram təminatının TƏBİB-in tabeliyindəki digər tibb müəssisələrində də qurulması nəzərdə tutulur. ",2025-07-24 17:25:01.316283
 Google axtarış sistemində dəyişikliklər etməyi təklif edib ,https://xeberler.az/new/details/google-axtaris-sisteminde-deyisiklikler-etmeyi-teklif-edib--35705.htm,https://xeberler.az/img/mid/43240.jpg,04-07-2025, 08:23,TEXNOLOGİYA ,"Google, Avropa İttifaqının rəqabət qaydalarını pozduğuna görə cərimələnməmək üçün axtarış nəticələrinə dəyişiklik etməyi təklif edib.Xeberler.az Reutersə istinadən məlumat verir ki, bu təklif iyulun 7-8-də Brüsseldə keçiriləcək rəsmi görüşlərdən əvvəl Avropa Komissiyasına təqdim olunub.Avropa İttifaqı bu ilin mart ayında Google-u öz məhsullarını – o cümlədən Google Shopping, Google Flights və Google Hotels xidmətlərini – rəqiblərindən üstün tutaraq bazarda ədalətsiz rəqabət yaratmaqda ittiham etmişdi.Google-un yeni təklifi “Variant B” adlanır. Bu təklifə əsasən, istifadəçilər axtarış zamanı “şaquli axtarış xidmətləri” (məsələn, otel, restoran, nəqliyyat xidmətləri üzrə ixtisaslaşmış platformalar) üçün ayrıca bir qutunu axtarış səhifəsinin yuxarısında görəcəklər. Həmin qutunun altında isə otel, aviaşirkət və digər xidmət təminatçılarına aid əlavə linklər yer alacaq.Google bildirir ki, DMA – Rəqəmsal Bazarlar Aktı – ilə uyğunluq çərçivəsində artıq məhsullarında yüzlərlə dəyişiklik aparıb. Lakin şirkət bəzi dəyişikliklərin Avropa istifadəçiləri üçün mənfi nəticələr doğura biləcəyindən narahatdır.“Biz uyğunluq üçün ciddi çalışırıq, lakin DMA-nın real təsirləri bizi narahat edir. Bu dəyişikliklər Avropa istifadəçiləri üçün onlayn təcrübəni zəiflədə bilər,” – deyə Google nümayəndəsi bildirib.Əgər Avropa Komissiyası Google-un qaydaları pozduğunu müəyyən etsə, şirkət illik qlobal gəlirinin 10 faizinə qədər, yəni milyardlarla dollar həcmində cərimə oluna bilər.  ",2025-07-24 17:25:02.226752
 Nvidia yenidən dünyanın ən yüksək bazar dəyərinə malik şirkəti olub ,https://xeberler.az/new/details/nvidia-yeniden-dunyanin-en-yuksek-bazar-deyerine-malik-sirketi-olub--35704.htm,https://xeberler.az/img/mid/42542.jpg,04-07-2025, 08:12,TEXNOLOGİYA ,"2025-ci ilin iyun ayında Nvidia yenidən dünyanın ən yüksək bazar dəyərinə malik şirkəti oldu. Süni intellekt sahəsində liderliyi və AI çiplərinə artan tələbat gözləntiləri şirkətin səhmlərinin dəyərini yüksəltdi. Ay sonunda Nvidia-nın bazar kapitallaşması 3.86 trilyon dollar səviyyəsinə çatdı və bu göstərici Microsoft-un 3.69 trilyon dollar dəyərindən 4.3% çoxdur.Xeberler.az bildirir ki, Nvidia hələ də Apple şirkətinin 2024-cü ilin dekabrında qeyd etdiyi 3.92 trilyon dollarlıq rekord yüksək bazar dəyərini keçməyib. Apple iyun sonunda 3.1 trilyon dollar bazar kapitallaşması ilə üçüncü yerdə qərarlaşıb.Eyni zamanda, Meta Platforms, Broadcom və Amazon kimi nəhənglər bazar dəyərlərini iyun ayında müvafiq olaraq 14%, 13.9% və 7% artıraraq 1.86 trilyon, 1.3 trilyon və 2.33 trilyon dollara çatdırıblar. Tesla-nın isə bazar dəyəri 8.3% azalaraq 1.02 trilyon dollara enib, bu isə Elon Musk ilə ABŞ Prezidenti Donald Trump arasındakı mübahisələrlə əlaqələndirilir.Wedbush Securities analitiki Daniel Ives bildirir ki, Nvidia və Microsoft yaxın aylarda 4 trilyon dollarlıq bazar dəyəri həddini keçə biləcək və növbəti 18 ayda diqqət 5 trilyonluq klubun üzvlüyünə yönələcək. Bu, süni intellekt inqilabı ilə dəstəklənən texnologiya bazarının erkən mərhələdə olduğunu göstərir.Bu nəticələr Nvidia-nın süni intellekt sahəsində güclü mövqeyini və texnologiya bazarındakı dinamikləri əks etdirir. ",2025-07-24 17:25:02.917791
 “Rəqəmsal akademiya” proqramının strateji sessiyası başa çatıb ,https://xeberler.az/new/details/reqemsal-akademiya-proqraminin-strateji-sessiyasi-basa-catib--35703.htm,https://xeberler.az/img/mid/43239.jpg,03-07-2025, 17:15,TƏDBİRLƏR ,"İnnovasiya və Rəqəmsal İnkişaf Agentliyinin (İRİA) təşəbbüsü və Almaniyanın “Hertie School” Dövlət İdarəçiliyi Məktəbinin tərəfdaşlığı ilə keçirilən “Rəqəmsal akademiya” proqramının strateji sessiyasına yekun vurulub. 2024-cü ilin dekabrından etibarən davam edən strateji sessiyada 40-dan çox dövlət qurumundan nazir müavinləri və müşavirləri də daxil olmaqla, 70-ə yaxın rəhbər şəxs iştirak edib. Sessiya ərzində Almaniya, Səudiyyə Ərəbistanı və Sinqapura səfərlər edilib, bu ölkələrin rəqəmsal inkişaf təcrübəsi araşdırılıb, həmçinin müvafiq qurumları ilə əməkdaşlıq imkanları müzakirə edilib.  Xeberler.az bildirir ki, Rəqəmsal inkişaf və nəqliyyat nazirinin müavini Samir Məmmədov tədbirin salamlama nitqində “Rəqəmsal akademiya” proqramının dövlət sektorunda rəqəmsal səriştələrin inkişafı, əməkdaşlıq, nəticəyönümlü layihələr və Azərbaycanın beynəlxalq reytinqlərdə mövqelərinin gücləndirilməsinə xidmət etdiyini diqqətə çatdırıb. O, səriştələrin inkişafı ilə bağlı prioritetlərin Azərbaycan Respublikasının “Rəqəmsal İnkişaf Konsepsiyası”nda yer aldığını vurğulayıb: “Uğurlu rəqəmsal transformasiyanı müvafiq səriştələrin inkişafı olmadan təsəvvür etmək mümkün deyil. Rəqəmsal səriştələrin inkişafı dövlətin prioritetlərindən biridir və cari ilin əvvəlində Azərbaycan Respublikasının Prezidenti cənab İlham Əliyev tərəfindən təsdiq edilmiş ""Rəqəmsal İnkişaf Konsepsiyası""nda da öz əksini tapmışdır”.  Növbəti çıxışda İRİA-nın sədri Fərid Osmanov ""Rəqəmsal akademiya""nın təsis edildiyi zamandan etibarən fəaliyyətinin qısa icmalını verib. Bununla yanaşı, F. Osmanov proqram sayəsində qurumlar arasında rəqəmsal transformasiya layihələri üzrə əməkdaşlığın güclənəcəyindən əminliyini ifadə edib: “Bu gün biz “Rəqəmsal akademiya” iştirakçılarının səfərlər edilən ölkələrdə öyrəndikləri təcrübələri ilə daha ətraflı tanış olduq və əminəm ki, bu ölkə nümunələri gələcəkdə müvafiq dövlət qurumlarında rəqəmsal transformasiya layihələrinə əhəmiyyətli töhfələr verəcək”.  Tədbirin davamında “Rəqəmsal akademiya” proqramının ekspertləri Gerhard Hammerşmit və Məhəmməd Searın moderatorluğu ilə səfərlər zamanı qurumlar tərəfindən öyrənilmiş təcrübəni əhatə edən təqdimatlar baş tutub. “Azəriqaz” İstehsalat Birliyi, Müdafiə Sənayesi Nazirliyi və Elm və Təhsil Nazirliyinin rəhbər nümayəndələri proqram ərzində müvafiq ölkələrdən əldə edilən təcrübə və onun tətbiqi imkanlarını tədbir iştirakçıları ilə bölüşüblər. Daha sonra Ədliyyə Nazirliyi və DOST Rəqəmsal İnnovasiyalar Mərkəzinin Azərbaycanda rəqəmsallaşma üzrə qabaqcıl təcrübəyə həsr olunmuş təqdimat sessiyası keçirilib.  Yekun sessiyanın ikinci günündə “Rəqəmsal transformasiya üçün dövlət-özəl tərəfdaşlığı: “Uğurlu əməkdaşlığın idarə edilməsi və “GovTech” ekosisteminin yaradılması” mövzusunda seminar keçirilib. Seminar zamanı dövlət sektorunun daha uğurlu rəqəmsallaşması üçün özəl sektorun texnoloji potensialı və innovativ həllərindən səmərəli istifadə strategiyaları nümayiş etdirilib. Mövzunun davamı olaraq daha sonra İRİA-nın sədr müavini Rəşad Xalıqov və Azərbaycanın aparıcı özəl sektor nümayəndələrinin iştirakı ilə panel müzakirəsi baş tutub. Dövlət-özəl tərəfdaşlığı, innovasiya transferi və rəqəmsallaşma şəraitində insan kapitalının inkişafı üçün dövlət qurumları ilə özəl sektorun əməkdaşlığı haqqında ətraflı fikir mübadiləsi aparılıb.  Qeyd edək ki, 2024-cü ilin dekabr ayından etibarən davamlı şəkildə keçirilən “Rəqəmsal akademiya”nın strateji sessiyası dövlət qurumlarının rəhbər şəxsləri üçün nəzərdə tutulub. Sessiya zamanı Azərbaycan hökumətinin prioritetləri ilə uzlaşan rəqəmsal inkişaf tendensiyaları ətrafında çoxsaylı müzakirələr aparılıb, Azərbaycanın bu sahədə strateji yanaşması və müvafiq ölkələrə səfərlər zamanı əldə edilən təcrübə təhlil edilib. ",2025-07-24 17:25:03.422482
 Kibersuveren dövlətin formalaşdırılması üzrə konseptual yanaşmalar işlənilir ,https://xeberler.az/new/details/kibersuveren-dovletin-formalasdirilmasi-uzre-konseptual-yanasmalar-islenilir--35702.htm,https://xeberler.az/img/mid/43237.jpg,03-07-2025, 17:12,PROQRAMLAR ,"Elm və Təhsil Nazirliyinin İnformasiya Texnologiyaları İnstitutunda “Kibersuveren dövlətlərin formalaşdırılması kontekstində beynəlxalq kibertəhlükəsizlik indekslərinin və qiymətləndirmə metodlarının analizi” mövzusuna həsr olunmuş elmi seminar keçirilib.Xeberler.az bildirir ki, “AzScienceNet” Şəbəkə İdarəetmə Mərkəzinin rəhbəri, texnika üzrə fəlsəfə doktoru Babək Nəbiyevlə birgə müəllifi olduqları məruzəni institutun böyük elmi işçisi Könül Daşdəmirova təqdim edib.Məruzəçi qlobal və milli səviyyədə tətbiq olunan əsas kibertəhlükəsizlik indeksləri haqqında ətraflı məlumat verib. Qeyd edib ki, bu indekslər ölkələrin hüquqi və institusional bazalarını, texniki imkanlarını, beynəlxalq əməkdaşlıq səviyyəsini və rəqəmsal təhlükəsizlik göstəricilərini qiymətləndirmək üçün mühüm vasitə rolunu oynayır. Müxtəlif qiymətləndirmə meyarlarına əsaslanan bu modellər kibertəhlükəsizlik üzrə mövcud vəziyyətin obyektiv şəkildə təhlilinə və inkişaf istiqamətlərinin müəyyən olunmasına şərait yaradır.Tədqiqatçı ölkələrin kibertəhlükəsizlik sahəsindəki mövcud vəziyyətini qiymətləndirmək üçün bir sıra meyarlardan istifadə olunduğunu qeyd edərək, kibertəhlükəsizlik sahəsinə hüquqi, təşkilati, elmi-tədqiqat və innovasiya, tədris və beynəlxalq əməkdaşlıq yanaşmalarının kompleks tətbiqinin zəruriliyini vurğulayıb.Məruzənin həmmüəllifi, texnika üzrə fəlsəfə doktoru Babək Nəbiyev çıxış edərək dinamik şəkildə inkişaf etməkdə olan qlobal kibertəhlükəsizlik mühitinin obyektiv qiymətləndirilməsi məqsədilə fərqli metodologiyalara əsaslanan beynəlxalq indekslərin geniş tətbiq olunduğunu diqqətə çatdırıb. O, kibermühitdə proqram təminatının istifadəsini və sazlanmasını heç bir kənar müdaxilə olmadan müstəqil şəkildə həyata keçirmək imkanlarının mövcudluğunun kibersuverenliyin əsas göstəricisi olduğunu diqqətə çatdırıb.AMEA-nın vitse-prezidenti, institutun baş direktoru akademik Rasim Əliquliyev mövzuya dair çıxış edərək rəqəmsallaşma proseslərinin sürətlə davam etdiyi bir mərhələdə kibertəhlükəsizliyin və kibersuverenliyin təmin olunmasının ölkəmiz üçün strateji əhəmiyyət kəsb edən məsələlərdən olduğunu vurğulayıb. Alim bu gün ölkəmizdə kibertəhlükəsizliyin təmin olunması məsələsinə böyük diqqət ayrıldığını və bu məqsədlə ölkə rəhbərliyi tərəfindən bir sıra dövlət əhəmiyyətli sənədlərin qəbul olunduğunu vurğulayıb. Baş direktor məruzədə ölkəmizdə bu sahədə qəbul edilmiş rəsmi sənədlərin elmi-analitik təhlili, eləcə də kibertəhlükəsizlik üzrə mövcud vəziyyətin qiymətləndirilməsi istiqamətində tədqiqatlara daha geniş yer ayrılmasının önəminə toxunub. O, həmçinin iş çərçivəsində kiberdayanıqlığın artırılması üzrə konseptual yanaşmaların və praktik təkliflərin işlənib-hazırlanmasının zəruri məsələlərdən olduğuna diqqət çəkib. ",2025-07-24 17:25:04.271948
 Çində rəqəmsal iqtisadiyyat üzrə konfrans keçirilir ,https://xeberler.az/new/details/cinde-reqemsal-iqtisadiyyat-uzre-konfrans-kecirilir--35701.htm,https://xeberler.az/img/mid/43236.jpg,03-07-2025, 17:10,TƏDBİRLƏR ,"Pekində Çinin regionlarından və xaricdən gələn yüksəksəviyyəli qonaqlar 2025-ci il Rəqəmsal İqtisadiyyat üzrə Qlobal Konfransa toplaşaraq rəqəmsal iqtisadiyyatın inkişafı və dünyada “rəqəmsal şəhərlər”in qurulması üçün beynəlxalq əməkdaşlığa çağırıblar.Xeberler.az Sinxua agentliyinə istinadən məlumat verir ki, qlobal sənaye liderləri şəhər səviyyəsində əməkdaşlıq, texnoloji innovasiya və mənimsəmə, inklüziv və davamlı inkişafı təşviq etməklə rəqəmsal inkişafa dair konsensus yaratmaq üçün iyulun 5-dək Çinin paytaxtında müzakirələr aparacaqlar.Rəqəmsal texnologiyanın şəhərsalmada əsas rolunu vurğulayan Çinin Mərkəzi Kibertəhlükəsizlik və İnformasiya Texnologiyaları Komissiyası ofisinin direktoru Janq Ronqen bildirib ki, internet qlobal əməkdaşlığı asanlaşdıran unikal üstünlüklərə malikdir. Onun sözlərinə görə, bütün dünya şəhərləri rəqəmsal iqtisadiyyat və süni intellekt sahəsində mübadilə və əməkdaşlığı gücləndirmək üçün bu üstünlüklərdən istifadə etməlidir, onların inkişafı üçün əlverişli mühit və daha geniş imkanlar yaratmalıdır.Sinxua xəbər agentliyinin baş direktoru Fu Hua qeyd edib ki, onun rəhbərlik etdiyi qurum Çinin dövlət mediası olaraq uzun müddətdir ki, rəqəmsal inkişafı işıqlandırır və rəqəmsal iqtisadiyyatın təşviqində bütün maraqlı tərəflərlə əməkdaşlığı genişləndirməyə hazırdır.Fu Huanın sözlərinə görə, xəbər agentliyi Çinin rəqəmsal şəhərlərin inkişafındakı tərəqqini hərtərəfli işıqlandırmağa və Çin şəhərləri ilə digər ölkələr arasında qarşılıqlı əlaqə haqqında parlaq hekayələr danışmağa çalışacaq.Birləşmiş Millətlər Təşkilatının İnkişaf Proqramının Çindəki daimi nümayəndəsi Beate Trankmann Pekinin rəqəmsal inkişaf sahəsində əldə etdiyi nailiyyətləri yüksək qiymətləndirib. O, Çin paytaxtının şəhər idarəçiliyini təkmilləşdirmək üçün rəqəmsal texnologiyalardan istifadə kimi dünya ictimaiyyətinə mühüm təcrübə qazandıran bir çox innovativ addımlar atdığını diqqətə çatdırıb.Ümumdünya Ticarət Təşkilatının (ÜTT) baş direktorunun müavini Çjan Sinçen deyib: “Pekin qlobal rəqəmsal şəhərlərin qurulmasında rəqəmsal uyğunlaşma konsepsiyasını şəhərsalma strategiyasına daxil etməklə yanaşı, həm də bir sıra innovativ təcrübələrin tətbiqi ilə dünyaya nümunə olub”.Onun sözlərinə görə, rəqəmsal dövrdə transformasiya təkcə texnoloji nailiyyətlər deyil, həm də qlobal əməkdaşlıq konsepsiyasının təkamülü ilə bağlıdır. ÜTT rəsmisi vəd edib ki, təşkilat texnoloji tərəqqinin insanların rifahına və qlobal inkişafa daha effektiv töhfə verə biləcəyi birləşdirici çoxtərəfli platforma rolunu oynamağa davam edəcək. ",2025-07-24 17:25:07.853218
" 1,4 milyona yaxın zərərli elektron poçt bloklanıb ","https://xeberler.az/new/details/1,4-milyona-yaxin-zererli-elektron-poct-bloklanib--35700.htm",https://xeberler.az/img/mid/40876.jpg,03-07-2025, 14:59,TƏHLÜKƏSİZLİK ,"Bu ilin I yarısında Xüsusi Rabitə və İnformasiya Təhlükəsizliyi Dövlət Xidməti (XRİTDX) dövlət qurumları üçün yaradılmış dövlət elektron poçt xidmətində 7 milyon 455 min 124 elektron məktubu emal edib.Xeberler.az XRİTDX-in məlumatları əsasında apardığı hesablamalara əsasən, onlardan 6 milyon 103 min 281-i istifadəçilərə çatdırılıb, 1 milyon 351 min 843-ü isə zərərli tərkibli olduğu üçün bloklanıb.Təkcə II rübdə 643 min 971 zərərli tərkibli məktub bloklanıb ki, bu da ötən ilin eyni dövrü ilə müqayisədə 23 % çoxdur.Xatırladaq ki, 2024-cü ildə dövlət elektron poçt xidmətinə 30 milyon 255 min 757 məktub daxil olub, onlardan 28 milyon 142 min 767-si istifadəçilərə çatdırılıb, 2 milyon 112 min 990-nı zərərli tərkibli olduğu üçün blok edilib. ",2025-07-24 17:25:10.413607
 Rusiyada Azərbaycanın xəbər saytlarına giriş məhdudlaşdırılıb ,https://xeberler.az/new/details/rusiyada-azerbaycanin-xeber-saytlarina-giris-mehdudlasdirilib--35699.htm,https://xeberler.az/img/mid/36492.jpg,03-07-2025, 14:58,TELEKOMMUNİKASİYA ,"Moskva və Rusiyanın digər şəhərlərində Azərbaycanın xəbər agentliklərinin saytlarına giriş ilə bağlı problemlər yaranıb.Xeberler.az Reporta istinadən məlumat verir ki, belə problemlər Moskva, Həştərxan, Volqoqrad, Sankt-Peterburq, Voloqda, Çelyabinsk və digər regionlarda mövcuddur.Xüsusilə, WiFi və mobil internet vasitəsilə “Global Media Group”un – “Report.az”, “Oxu.az”, “Caliber.az” saytlarına giriş yoxdur. Həmçinin digər xəbər portallarının saytlarına girişlə bağlı problemlər yaşanır.Qeyd edək ki, Rusiyanın Rabitə, informasiya texnologiyaları və kütləvi kommunikasiyalar sahəsində nəzarət üzrə Federal Xidməti (""Roskomnadzor"") ""Report""a Rusiya ərazisində agentliyin xəbərlərinə girişin məhdudlaşdırılması ilə bağlı heç bir xəbərdarlıq göndərməyib. ",2025-07-24 17:25:11.251672
 Dünyada sualtı internet kabellərini təmir edən gəmilərin sayı azalır ,https://xeberler.az/new/details/dunyada-sualti-internet-kabellerini-temir-eden-gemilerin-sayi-azalir--35698.htm,https://xeberler.az/img/mid/43235.jpg,03-07-2025, 14:55,İNTERNET ,"Sualtı kabellər qlobal rəqəmsal iqtisadiyyatın ayrılmaz hissəsinə çevrilib. “Infra-Analytics” firması Lissabonda keçirilən “SubOptic – 2025” tədbiri üçün “TelegeGeography” ilə birlikdə kabel internet infrastrukturu ilə bağlı tendensiyalar, problemlər və strategiyalar haqqında hesabat dərc edib.Xeberler.az “TeleGeography”yə istinadən məlumat verir ki, kabellərin mühüm rolu infrastruktura əhəmiyyətli investisiyaları məcburi edir, həm də fiber-optik kommunikasiya xətlərinin təhlükəsizliyini və etibarlığını təmin edən hakimiyyət orqanlarından təchizat zəncirlərinə diqqətin artmasına səbəb olur.Mütəxəssislərin fikrincə, sənayedə genişmiqyaslı dəyişikliklər baş verir - yeni yüksək tutumlu kabellərin istismara verilməsi köhnə kabel infrastrukturunun əhəmiyyətli hissəsinin “təqaüdə çıxması” ilə eyni vaxta təsadüf edir. Bu, yaxın gələcəkdə kabel istismarı sənayesinə təsir göstərəcək və kabel sistemlərinin təmiri və utilizasiyası üçün gəmilərə olan tələbata təsir edəcək. Uzunmüddətli infrastrukturun saxlanması müqavilələrinin davamlılığı və onun səmərəliliyi də sual altındadır. Hesabatda 2040-cı ilə qədər 1,6 milyon kilometr yeni kabellərin çəkiləcəyi proqnozlaşdırılır; eyni tarixə qədər daha 850 min kilometr köhnəlmiş kabellər istismardan çıxarılacaq ki, bunun da 50 faizi 2030-cu ilədək baş verəcək. Sualtı rabitə kabellərinin uzunluğunun 2025-2040-cı illər arasında 48 faiz artacağı proqnozlaşdırılır ki, bu da illik təmirin 36 faiz artmasına gətirib çıxarır.Proqnozlara görə, 2040-cı ilə qədər 15 kabel texniki gəmisi dəyişdirilməlidir, onlardan beşi yaxın 5 əvəzlənməlidir. 2040-cı ilədək Asiyada ən azı beş əlavə xidmət gəmisi tikilməli, gəmilərin dəyişdirilməsi və donanmanın genişləndirilməsi üçün təxminən 3 milyard dollar investisiya lazımdır.2040-cı ilə qədər ümumi kabel uzunluğunun 48 faiz artması ilə bir çox köhnəlmiş kabellər növbəti beş ildə istifadədən çıxarılacaq. Bu, labüd fasilələrə gətirib çıxaracaq. Cənub-Qərbi Sakit okeanın qeyri-adi dərəcədə yüksək səviyyədə kabel infrastrukturunun təmiri tələbləri ilə qarşılaşmağa davam edəcəyi gözlənilir. Bu amillər, artan kabel şəbəkəsinin uzunluğu və köhnəlmiş təmir donanması ilə birlikdə xidmət keyfiyyətini qorumaq üçün daha çox gəmiyə ehtiyacı nəzərə almağı zəruri edir. 2040-cı ilə qədər kabel infrastruktur gəmilərinin təxminən yarısı (47 faiz) 40 illik ömrünün sonuna yaxın olacaq. Xidmət gəmiləri üçün vəziyyət daha da pisdir, donanmanın 64 faizi o vaxta qədər 40 yaşını tamamlayacaq. Eyni zamanda, kabel infrastrukturunun özünə də əhəmiyyətli investisiyalar qoyulur ki, bu da onlara xidmət göstərən donanmaya məhdud investisiya qoyuluşu ilə ziddiyyət təşkil edir.Yaxın illərdə kabel idarəetmə sistemi iqtisadiyyatda mühüm rol oynayacaq. Dünyada bir çox sualtı kabel layihələri həyata keçirilir, onlardan bəziləri həqiqətən qlobal xarakter daşıyır. Hayperskalerlər indi əsas rol oynayırlar. Məsələn, Mark Zukerberqin “Meta” şirkəti “Waterworth” adlı bütün dünyanı əhatə edən internet kabeli çəkmək niyyətindədir. ",2025-07-24 17:25:12.259476
 “SOCAR Fiber” və “TurkNet” əməkdaşlıq sazişi imzalayıb ,https://xeberler.az/new/details/socar-fiber-ve-turknet-emekdasliq-sazisi-imzalayib--35697.htm,https://xeberler.az/img/mid/43234.jpg,03-07-2025, 13:03,İNTERNET ,"“SOCAR Turkiye Enerji”nin törəmə müəsisəsi olan “SOCAR Fiber” və “TurkNet” şirkəti Türkiyənin internet infrastrukturunu gücləndirmək məqsədilə strateji əməkdaşlıq sazişi imzalayıblar.Xeberler.az  bu barədə “SOCAR Turkiye Enerji”nin sosial şəbəkələrdəki məlumatına istinadən məlumat verir.""Layihə çərçivəsində Trans-Anadolu Qaz Boru Kəməri (TANAP) qaz kəməri boyunca uzanan 1 850 km uzunluğundakı “SOCAR Fiber”in fiber-optik rabitə xətti “TurkNet”in magistral şəbəkəsinə inteqrasiya ediləcək"", - məlumatda bildirilib.Qeyd olunub ki, əməkdaşlıq çərçivəsində Gürcüstandan Yunanıstana qədər uzanan bu fiber-optik rabitə xətti indi Bursa, Eskişehir, Ankara, Sivas, Ərzurum və Qars şəhərləri yaxınlığından da keçəcək və bu yaşayış məntəqələrindəki istifadəçilərə yüksək sürətli və sabit internet bağlantısı təmin edəcək.“SOCAR Fiber” 2013-cü ildə IP trafikinə və yüksək sürətli internet bağlantısına artan tələbatı qarşılamaq üçün təsis edilib. Şirkət 20 şəhər və 67 rayonda xidmət göstərir. ",2025-07-24 17:25:13.098870
 I rübdə 26 yeni domen dövlət qurumlarının istifadəsinə verilib ,https://xeberler.az/new/details/i-rubde-26-yeni-domen-dovlet-qurumlarinin-istifadesine-verilib--35696.htm,https://xeberler.az/img/mid/15690.jpg,03-07-2025, 13:01,E - HÖKUMƏT ,"Bu il birinci rübdə Azərbaycanda 26 yeni domen dövlət qurumlarının istifadəsinə verilib.Xeberler.az Xüsusi Rabitə və İnformasiya Təhlükəsizliyi Dövlət Xidmətinin (XRİTDX) Kompüter insidentlərinə qarşı mübarizə mərkəzinin hesabatına istinadən məlumat verir ki, bu göstərici 2024-cü ilin müvafiq dövrü ilə müqayisədə 43 faiz azdır.Hesabat dövründə dövlət qurumlarının istifadəsinə 130 yeni subdomen də verilib ki, bu da 1 il əvvələ nisbətən 35 faiz azdır. Eləcə də ötən dövr ərzində, Azərbaycanda dövlət qurumlarının adına bənzər 5 saxta domen bloklanıb.Qeyd edək ki, 2024-cü ildə dövlət qurumları 64 yeni domen və 367 yeni subdomen əldə edib. Hesabat dövründə 100 saxta domen aşkarlanaraq Dövlət Xidməti tərəfindən bloklanıb. ",2025-07-24 17:25:14.004192
 Dövlət qurumlarının 902 informasiya resursunda boşluqlar aşkarlanıb ,https://xeberler.az/new/details/dovlet-qurumlarinin-902-informasiya-resursunda-bosluqlar-askarlanib--35695.htm,https://xeberler.az/img/mid/40301.jpg,03-07-2025, 12:58,TƏHLÜKƏSİZLİK ,"Bu ilin ilk yarısında Xüsusi Rabitə və İnformasiya Təhlükəsizliyi Dövlət Xidmətinin (XRİTDX) apardığı audit/pentest yoxlamaları və monitorinqlər nəticəsində dövlət qurumlarının 902 informasiya resursunda təhlükəsizlik boşluqları aşkarlanaraq, aradan qaldırılması üçün müvafiq bildirişlə dövlət qurumlarına göndərilib.Xeberler.az XRİTDX-in Kompüter insidentlərinə qarşı mübarizə mərkəzinin hesabatına istinadən məlumat verir ki, bu göstərici ötən ilin müvafiq dövrü ilə müqayisədə 2,3 dəfə çoxdur.Təkcə iyun ayında 211 informasiya resursunda təhlükəsizlik boşluqları aşkarlanıb ki, bu ötən ilin müvafiq dövrü ilə müqayisədə isə 5,5 faiz daha çoxdur. ",2025-07-24 17:25:14.818172
 Bakı Dövlət Universitetində “Code8 Hackathon” keçirilib ,https://xeberler.az/new/details/baki-dovlet-universitetinde-code8-hackathon-kecirilib--35694.htm,https://xeberler.az/img/mid/43232.jpg,03-07-2025, 11:16,TƏDBİRLƏR ,"Bakı Dövlət Universitetində (BDU) Elm və Təhsil Nazirliyinin dəstəyi və “Code Academy”nin tərəfdaşlığı ilə “Code8 Hackathon” keçirilib. “Code For Future” layihəsi çərçivəsində keçirilən yarışda istedadlı universitet tələbələri və proqramlaşdırma sahəsində fəaliyyət göstərən peşəkarlar iştirak ediblər.Xeberler.az məlumat verir ki, tədbirin məqsədi tələbələrin texniki biliklərini real iş mühitində tətbiq etməsi, komanda işi, vaxtın idarə olunması və təqdimat kimi vacib bacarıqlarını inkişaf etdirməsidir. Tədbir çərçivəsində 8 komanda 6 layihə üzərində işləyərək, öz ideyalarını peşəkar Münsiflər heyətinə təqdim ediblər.“Hackathon” iştirakçıları sektorda tanınmış mütəxəssislərdən tövsiyələr almaq, gələcək karyera imkanlarını genişləndirmək və kreativ yanaşmalarını nümayiş etdirmək imkanı qazanıblar. Şirkət nümayəndələri isə yeni istedadları kəşf etmək, gələcəyin potensial proqramçıları ilə birbaşa ünsiyyət qurmaq və sahə üzrə biliklərini paylaşmaq imkanı əldə ediblər.“Code8 Hackathon” gənclərin texnologiya sahəsində inkişafını dəstəkləmək və onları gələcəyin rəqabətli əmək bazarına hazırlamaq baxımından əhəmiyyətli addım kimi dəyərləndirilir.Qeyd edək ki, “Code For Future” layihəsi 2021-ci ildən Elm və Təhsil Nazirliyi və “Code Academy”nin əməkdaşlığı ilə həyata keçirilir. Layihə bu müddət ərzində minlərlə tələbənin İKT sahəsində keyfiyyətli təhsil alaraq, iş dünyasına hazırlanmasına dəstək olub. ",2025-07-24 17:25:15.533925
 Vergi bəyannamələrini “SİMA İmza” ilə ödənişsiz təqdim et! ,https://xeberler.az/new/details/vergi-beyannamelerini-sima-imza-ile-odenissiz-teqdim-et--35693.htm,https://xeberler.az/img/mid/43230.jpg,03-07-2025, 11:05,E - HÖKUMƏT ,"İndi fərdi sahibkarlar vergi bəyannamələrini SİMA rəqəmsal imza ilə ödənişsiz təqdim edirlər.Artıq cari hesabat dövründən (1-20 iyul) İnternet Vergi İdarəsində sadələşdirilmiş, gəlir, mənfəət kimi bir çox vergi bəyannamələrinin “SİMA İmza”dan istifadə edərək göndərilməsi mümkündür. Bunun üçün aşağıdakı ardıcıllıq izlənilməlidir:- new.e-taxes.gov.az veb-saytına daxil olmaq- “Giriş” düyməsinə keçid etmək- Giriş üsulu kimi “SİMA İmza”nı seçmək- Ekranda açılan QR kodu “SİMA İmza” tətbiqi vasitəsilə skan etməkBu addımları tamamladıqdan sonra sahibkarlar şəxsi kabinetinə daxil olub vergi əməliyyatlarını onlayn şəkildə icra edə biləcəklər.Diqqətə çatdıraq ki, hazırda güzəşt çərçivəsində fərdi sahibkarlar SİMA yeni nəsil rəqəmsal imzanı ödənişsiz əldə edə bilərlər. Belə ki, “SİMA İmza” tətbiqində 6AYPULSUZ promokodu ilə qeydiyyatdan keçən sahibkarlar növbəti 6 ay müddətində abunə haqqı ödəməyəcəklər (Ətraflı bloqda: https://sima.az/az/blog/19).Qeyd edək ki, “SİMA İmza”nın İnternet Vergi İdarəsinə inteqrasiya prosesi 2023-cü ildə başlayıb. İndiyədək fərdi sahibkarlar üçün 80-dən çox vergi xidmətinə əlçatanlıq təmin edilib. Hazırda hüquqi şəxslər və dövlət qurumları üçün də müvafiq inteqrasiya prosesi aparılır.“SİMA İmza” haqqındaSİMA yeni nəsil rəqəmsal imza AZCON Holding şirkətlərindən olan “AzInTelecom” tərəfindən 2022-ci ildə yaradılıb. “SİMA İmza” tətbiqinin endirilmə sayı 4,2 milyonu ötüb.SİMA ilə maliyyə xərcləri azalır, vaxt itkisi aradan qalxır. Rəqəmsal imza əldə etmək üçün hər hansı xidmət məntəqəsinə getməyə və ya fiziki daşıyıcıya ehtiyac yoxdur. Olduğunuz yerdən “SİMA İmza” mobil tətbiqini smartfona yükləyib bir dəfə qeydiyyatdan keçmək kifayətdir.Ətraflı məlumat üçün:157sima.az ",2025-07-24 17:25:16.248946
" ""WhatsApp Biznes""ə yeni funksiya əlavə edilib ",https://xeberler.az/new/details/whatsapp-biznese-yeni-funksiya-elave-edilib--35692.htm,https://xeberler.az/img/mid/43229.jpg,03-07-2025, 08:38,SOSİAL MEDIA ,"""Meta"" WhatsApp Biznesdə müştərilərlə səsli zənglər vasitəsilə əlaqə qurmaq funksiyasını təqdim etdiyini açıqlayıb. Bu yenilik sayəsində WhatsApp süni intellektlə dəstəklənən səsli agentlərin istifadəsini genişləndirmək imkanına malik olacaq.Xeberler.az bildirir ki, hal-hazırda kiçik biznes hesabları WhatsApp üzərindən müştərilərlə səsli çatlaşa bilir, lakin böyük biznes hesabları üçün bu funksiya hələ mövcud deyildi. Gələcək həftələrdə API vasitəsilə böyük bizneslər də səsli zənglər funksiyasından istifadə edə biləcək, müştərilər bizneslərlə səsli əlaqə yaradacaq, bizneslər isə müştəriləri geri zəng edə biləcəklər.Əlavə olaraq, müştərilər tezliklə bizneslərdən səsli mesaj göndərmək və almaq imkanına da sahib olacaq.Bu səsli əlaqə kanalları vasitəsilə şirkətlər Vapi, ElevenLabs, Coval və ya Phonic kimi startapların təqdim etdiyi süni intellekt əsaslı səsli agentlərdən istifadə edərək müştəri xidmətlərini avtomatlaşdıra bilərlər.Daha əvvəl test edilmiş süni intellektlə idarə olunan chat əsaslı müştəri dəstəyi və əlaqə xidməti indi Meksikadakı daha çox satıcıya təqdim olunur.Bundan başqa, WhatsApp süni intellektdən istifadə edərək satıcıların saytlarında məhsul tövsiyələrini şəxsiləşdirməyi planlaşdırır. İlk tövsiyədən sonra süni intellekt müştərilərin əlavə suallarını cavablandıra və WhatsApp üzərindən yeniləmələr göndərə bilər.Bu yeniliklər artıq biznes istifadəçiləri üçün təqdim olunmağa başlayıb və növbəti həftələrdə geniş istifadəçiyə çatdırılacaq.  ",2025-07-24 17:25:16.956584
" ""Microsoft"" daha 9 min nəfəri işdən çıxaracaq ",https://xeberler.az/new/details/microsoft-daha-9-min-neferi-isden-cixaracaq--35691.htm,https://xeberler.az/img/mid/38815.jpg,02-07-2025, 23:05,TEXNOLOGİYA ,"“Microsoft” korporasiyası bu il ixtisarların ikinci turunda 9 000 işçini ixtisar edəcək.Xeberler.az bildrir ki, bu barədə ""Bloomberg"" məlumat yayıb.Şirkət sözçüsü bildirib ki, dəyişikliklər şirkəti bazarda ən yaxşı şəkildə yerləşdirmək üçün zəruridir.Qeyd edək ki, ixtisarların ilk dalğası 2025-ci ilin mayında baş verib və azı 6 000 işçini əhatə edib. İyunda daha 300 nəfər işdən çıxarılıb.""Associated Press"" nəşrinin məlumatına görə, 2024-cü ildə şirkətin təxminən 228 min işçisi olub. Onların da təxminən 55 %-i ABŞ-dən idi. ",2025-07-24 17:25:17.417797
 Şimali Kiprin Prezidenti AzTU-nun Kitabxana İnformasiya Mərkəzində olub ,https://xeberler.az/new/details/simali-kiprin-prezidenti-aztu-nun-kitabxana-informasiya-merkezinde-olub--35690.htm,https://xeberler.az/img/mid/43228.jpg,02-07-2025, 23:03,PROQRAMLAR ,"Şimali Kipr Türk Cümhuriyyətinin Prezidenti Ersin Tatar Azərbaycan Texniki Universitetinə (AzTU) səfəri çərçivəsində Kitabxana İnformasiya Mərkəzi ilə tanış olub.Xeberler.az məlumat verir ki, Kitabxana İnformasiya Mərkəzinin direktoru Xəyalə Hacıyeva bildirib ki, mərkəz Elm və Təhsil Nazirliyinin tərəfdaşlığı, bp şirkəti və Azərbaycan Texniki Universitetinin (AzTU) maliyyə dəstəyi ilə qurulub. Mərkəzdə yaradılan imkanlar haqqında Prezident Ersin Tatara məlumat verən Xəyalə Hacıyeva qeyd edib ki, iki mərtəbədən ibarət kitabxana eyni vaxtda 200 nəfər istifadəçiyə xidmət göstərir. Beynəlxalq standartlara cavab verən mərkəzdə elmi-mədəni irsin mühafizəsi və istifadəsini təmin edən repozitoriya yaradılıb və kitabxananın elektron xidmətlərinin inteqrasiya olunduğu veb-sayt hazırlanıb.Mərkəz ən son təhlükəsizlik və özünəxidmət sistemi ilə təchiz edilib. Elektron köşklər oxuculara fiziki resurs kolleksiyasında olan resursun mövcudluq vəziyyətini təyin etməyə, özünəxidmət texnologiyası isə materialların istifadəçilər tərəfindən hesablarına daxil olmaqla sərbəst istifadəsini təmin edir. Bundan əlavə, kitabxana istifadəçilər üçün printer və skaner avadanlıqları ilə də təchiz olunub.O da qeyd olunub ki, AzTU Kitabxana İnformasiya Mərkəzi yerli mütəxəssislər tərəfindən ölkədə yaradılmış ilk tam beynəlxalq infrastrukturlu kitabxanadır. ",2025-07-24 17:25:17.813313
" Bir sıra ölkələrdə ""X""in işində problemlər yaranıb ",https://xeberler.az/new/details/bir-sira-olkelerde-xin-isinde-problemler-yaranib--35689.htm,https://xeberler.az/img/mid/43225.jpg,02-07-2025, 19:47,SOSİAL MEDIA ,"Bir sıra ölkələrdə istifadəçilər ""X"" sosial şəbəkəsində problemlərdən şikayətlənirlər.Xeberler.az TASS-a istinadən məlumat verir ki, ABŞ-da təxminən 16000 istifadəçi xidmətin kəsilməsi barədə məlumat verib. Braziliya, Böyük Britaniya, Almaniya, İspaniya, Kanada, Polşa, Fransa və Yaponiyada da böyük fasilələr qeydə alınıb.Böyük Britaniyada şikayətlərin sayı 5 mini, Yaponiyada isə 4,2 mini keçib.    ",2025-07-24 17:25:18.402164
" Ekspert: İKTA mobil rabitənin keyfiyyətini ölçüb, nəticələri isə gizlədir ","https://xeberler.az/new/details/ekspert:-ikta-mobil-rabitenin-keyfiyyetini-olcub,-neticeleri-ise-gizledir--35688.htm",https://xeberler.az/img/mid/38496.jpg,02-07-2025, 17:53,MÜSAHİBƏ ,"""RİNN tabeliyində fəaliyyət göstərən İnformasiya Kommunikasiya Texnologiyaları Agentliyi (İKTA) mobil rabitə xidmətinin keyfiyyəti ilə bağlı əhəmiyyətli ölçmələr aparıb və nəticələri yalnız mobil operatorlara təqdim edib. İKTA ölçmələri ərazilərin əhəmiyyəti və mobil istifadəçilərin şikayətlərini nəzərə alaraq həyata keçirdiyini bildirib"". Xeberler.az bildirir ki, bu sözləri Azərbaycan İnternet Formunun Prezidenti, ekspert Osman Gündüz deyib. Ekspertin sözlərinə görə, İKTA-nın bu addımları mobil rabitə xidmətinin keyfiyyətinə dövlət nəzarətinin gücləndirilməsi baxımından faydalıdır. Amma sual yaranır: niyə bu nəticələr ictimaiyyətə açıqlanmır? Əgər internet provayderləri üzrə ən çox şikayət olunan şirkətlərin adları ictimaiyyətə təqdim olunursa, niyə mobil operatorlar üzrə belə bir şəffaflıq tətbiq edilmir? ""Mobil operatorlar dövlətə məxsus olan tezliklərdən istifadə edir. Azercell isə həm də dövlət şirkətidir. İctimai resurs olan tezliklərdən istifadə edən mobil operatorların xidmət keyfiyyəti ilə bağlı nəticələri ictimaiyyətin bilməsi ən azı şəffaflıq və istifadəçi hüquqlarının qorunması baxımından zəruridir. Beynəlxalq təcrübədə isə ölçmə nəticələrinin ictimaiyyətlə paylaşılması normal haldır. Bu həm istifadəçilərin seçim imkanını artırır, həm də operatorlar üzərində ictimai nəzarət mexanizmi yaradır. Prezident də çıxışlarında dəfələrlə səsləndirib ki, ictimai nəzarət üçün imkanlar yaradılmalıdır"". Bəs istifadəçi daha yaxşı və daha pis mobil xidmət verəni necə müəyyən etməlidir? Ekspert qeyd edib ki, elə ərazilər var ki orada mobil rabitə hədsiz pis vəziyyətdədir, zənglərdə, data qəbulunda qırılmalar çox olur. Əgər problemin harada və kimdə olduğunu yalnız operator biləcəksə, görəsən vətəndaş nəyə əsasən seçim etməlidir? Osman Gündüz düşünür ki, İKTA ölçmə nəticələrini ümumiləşdirilmiş şəkildə, operatorlar üzrə müqayisəli təhlillə ictimaiyyətə açıqlamalıdır.  ",2025-07-24 17:25:18.933137
 Kibercinayətkarlıqda təqsirləndirilən şəxslərin məhkəməsi keçirilib ,https://xeberler.az/new/details/kibercinayetkarliqda-teqsirlendirilen-sexslerin-mehkemesi-kecirilib--35687.htm,https://xeberler.az/img/mid/42981.jpg,02-07-2025, 17:39,TƏHLÜKƏSİZLİK ,"Sosial şəbəkədə qumar oyunları təşkil etməkdə və kibercinayətkarlıqda təqsirləndirilən dəstə üzvləri Elmidar İsmayılzadə, İntiqam Rüstəmov, Şamil Məhərrəmli, Zamiq Məhərrəmli, Cavid Əsədov, Elvin İsmayılzadə, Elmin Quliyev, Nemət Qurbanov, Elnur Nağıyev və Eldəniz İsmayılovun cinayət işi üzrə məhkəmə prosesi keçirilib.Xeberler.az bildirir ki, Bakı Ağır Cinayətlər Məhkəməsində hakim Hüseyn Hüseynlinin sədrliyi ilə keçirilən hazırlıq iclasında təqsirləndirilən şəxslərin anket məlumatları dəqiqləşdirilib.Təqsirləndirilən şəxslərə ittiham aktı verilmədiyi üçün məhkəmənin hazırlıq iclası iyulun 18-nə təxirə salınıb.Qeyd edək ki, təqsirləndirilən şəxslər ötən ilin sentyabrında Daxili İşlər Nazirliyinin Kibercinayətkarlıqla Mübarizə Baş İdarəsi sosial şəbəkələrin Azərbaycan seqmentində onlayn qumar oyunları təşkil edən dəstənin üzvlərinə qarşı keçirdiyi genişmiqyaslı əməliyyatlarda saxlanılıblar.Məlumata görə, Baş İdarə əməkdaşları ölkənin virtual məkanında qeydə alınan cinayət xarakterli davranışların təhlilini apararkən “İnstagram” sosial şəbəkəsində müxtəlif anonim adlarla açılmış səhifələrin vətəndaşları internetdə qumar oyunlarına cəlb etdiklərini müəyyən ediblər.Məlumatda qeyd olunub ki, əməliyyat zamanı aşkar olunan 1.157 bank kartı ayrı-ayrı vətəndaşlardan müxtəlif məbləğlər müqabilində alınaraq cinayət fəaliyyətində istifadə edilib. Öz kartlarını dəstə üzvlərinə təqdim edən şəxslər isə onların əsl niyyətlərindən xəbərsiz olublar.Məhkəmə qərarları əsasında dəstə üzvlərinin istifadə etdikləri gizli ofislərə, mənzillərə, saxlanc yerlərinə baxış zamanı çoxsaylı elektron sübutlar, bank kartları, saxta adlarla sənədləşdirilmiş xarici ölkələrə məxsus 110 ədəd mobil telefon nömrəsi, 2 milyon manat məbləğində nağd pul vəsaiti və sair maddi sübut kimi götürülüb. Aparılmış araşdırmalarla şəbəkənin üçüncü şəxslərin adlarına istifadə etdiyi bank hesablarına 20 milyon manatdan artıq vəsaitin mədaxil olduğu müəyyənləşdirilib.Faktla bağlı Baş İdarədə Cinayət Məcəlləsinin 244-1.3.1 (mütəşəkkil dəstə tərəfindən internet informasiya ehtiyatlarından və ya informasiya-telekommunikasiya şəbəkələrindən istifadə edilməklə qumar oyunlarının təşkili), 193-1.3.1 və 193-1.3.2 (mütəşəkkil dəstə tərəfindən cinayət yolu ilə əldə edilmiş xeyli miqdarda əmlakı leqallaşdırma) maddələri ilə cinayət işi başlanılıb və 9 nəfər barəsində həbs qətimkan tədbiri seçilib. ",2025-07-24 17:25:19.311817
 Şuşada 6-cı ECO biznes forumu keçirilib ,https://xeberler.az/new/details/susada-6-ci-eco-biznes-forumu-kecirilib--35686.htm,https://xeberler.az/img/mid/43224.jpg,02-07-2025, 17:36,TƏDBİRLƏR ,"Şuşa şəhərində İqtisadiyyat Nazirliyi, İxracın və İnvestisiyaların Təşviqi Agentliyi (AZPROMO), İqtisadi Əməkdaşlıq Təşkilatının (ECO) Katibliyi və ECO Ticarət və Sənaye Palataları Konfederasiyasının təşkilatçılığı ilə 6-cı ECO biznes-forumu keçirilib.Xeberler.az məlumat verir ki, tədbir Azərbaycan Respublikasının Prezidenti İlham Əliyevin təşəbbüsü ilə ilk dəfə təşkil edilən “ECO Həftəsi” çərçivəsində baş tutub. Forumda hökumət nümayəndələri, ECO-nun və digər beynəlxalq qurumların təmsilçiləri, ECO-ya üzv ölkələrin ticarət və sənaye palatalarının rəhbərləri iştirak ediblər.Forumda çıxış edən iqtisadiyyat nazirinin birinci müavini Elnur Əliyev Azərbaycanın ECO çərçivəsində davamlı iqtisadi əməkdaşlığa sadiqliyini, təşkilatın məqsədlərinə nail olmaqda ölkəmizin dəstəyini vurğulayıb. Qeyd olunub ki, Azərbaycanın üzv ölkələrlə iqtisadi-ticarət əlaqələri inkişaf edir. 2025-ci ilin ilk beş ayında ECO ölkələri ilə ticarət dövriyyəsi 3,5 milyard dollara çatıb ki, bu da ötən ilin eyni dövrü ilə müqayisədə 10 faiz çoxdur.Azərbaycanın regionda strateji rolu, iqtisadi potensialı və regional inteqrasiya məqsədi ilə atılan addımlar haqqında məlumat verilib. Üzv ölkələrlə investisiya, enerji keçidi, nəqliyyat-tranzit və digər istiqamətlər üzrə tərəfdaşlığın genişləndirilməsi üçün imkanlar diqqətə çatdırılıb.ECO-nun Baş katibi Əsəd Məcid Xan qurumun 2026-2035-ci illəri əhatə edən yeni inkişaf sənədində əksini tapan məsələlərə özəl sektorun baxışı, eləcə də ərzaq, kənd təsərrüfatı, tekstil, İKT, turizm, nəqliyyat, yaşıl və dairəvi iqtisadiyyat sahələrində işbirliyinin gücləndirilməsi potensialı barədə danışıb.ECO Ticarət və Sənaye Palatasının prezidenti Atif İkram Şeyx regional ticarətin inkişafı, investisiyaların təşviqi ilə bağlı tətbiq edilən mexanizmlərin səmərəliliyinin artırılmasına dair fikirlərini bölüşüb.AZPROMO-nun icraçı direktoru Yusif Abdullayev agentliyin təşkilatçılığı ilə ECO ölkələri ilə həyata keçirilən ikitərəfli forumlar, investisiya layihələri barədə məlumat verərək forumun dövlət-özəl tərəfdaşlığını daha da intensivləşdirəcəyini bildirib.Tədbirdə Kiçik və Orta Biznesin İnkişafı Agentliyinin (KOBİA) İdarə Heyətinin sədri Orxan Məmmədov, Azərbaycan Sahibkarlar (İşəgötürənlər) Konfederasiyasının prezidenti Məmməd Musayev ölkəmizin ECO üzvü olan dövlətlərlə ortaq biznes perspektivləri barədə məlumat veriblər.Forumda ECO-ya üzv ölkələrin ticarət və sənaye palatalarının nümayəndələri transsərhəd ticarət infrastrukturunun genişləndirilməsi və investisiyaların təşviqi mexanizmlərinin təkmilləşdirilməsinin əhəmiyyəti barədə fikirlərini bildiriblər. Regional dəyər zəncirlərinin inkişafı, nəqliyyat-logistika sistemlərinin rəqəmsallaşdırılması, gömrük prosedurlarının sadələşdirilməsi üçün vahid platformaların yaradılması kimi məsələlərə toxunulub. Qeyd edilib ki, özəl sektorun regional strategiyaların formalaşdırılmasında daha fəal iştirakı və dövlət-özəl tərəfdaşlığının institusional əsaslarla gücləndirilməsi önəm kəsb edir.Forum biznes-dövlət (B2G) və biznes-biznes (B2B) formatında görüşlərlə davam edib. Tədbir çərçivəsində sahibkarların Ağdam Sənaye Parkına səfəri təşkil olunub. ",2025-07-24 17:25:20.071977
 İKTA Bakıda və Abşeronda mobil rabitənin keyfiyyətini ölçüb ,https://xeberler.az/new/details/ikta-bakida-ve-abseronda-mobil-rabitenin-keyfiyyetini-olcub--35685.htm,https://xeberler.az/img/mid/43221.jpg,02-07-2025, 16:32,İNTERNET ,"Azərbaycanın telekommunikasiya və poçt sahələri üzrə tənzimləyici qurumu olan İnformasiya Kommunikasiya Texnologiyaları Agentliyinin (İKTA) mütəxəssislərindən ibarət ölçmə qrupları Bakıda və Abşeron yarımadası ərazisində 14 əhəmiyyətli marşrut üzrə sellülar (mobil) telekommunikasiya xidmətinin keyfiyyətinin ölçülməsini həyata keçirib.Xeberler.az bildirir ki, marşrutların müəyyənləşdirilməsində “Ookla” şirkətinin “CellAnalytics” mobil şəbəkə analiz platformasının ilkin təhlillərindən istifadə olunub. Marşrutların seçilməsində daha çox trafik cəmləşməsi olan və xidmət keyfiyyətində zəif göstəricilər müşahidə olunan istiqamətlərə üstünlük verilib. Qeyd edək ki, “Cell Analytics” “Speedtest” tətbiqi vasitəsilə toplanılan məlumatlardan istifadə edir. Bu məlumatlar ənənəvi (gəzinti və ya nəqliyyat vasitəsilə) ölçmələrin əhatə etmədiyi yerlərdən də, məsələn, evlərdən, ofislərdən və ya xüsusi məkanlardan daxil olur. Bu yanaşma daha geniş və əhatəli informasiya təmin edir.Sellülar (mobil) telekommunikasiya xidməti üzrə aparılan ölçmələrin nəticələri ölkədə fəaliyyət göstərən mobil operatorlara təqdim edilib. Mobil rabitə şəbəkəsinin nisbətən zəif olduğu ərazilərdə bu çətinliklərin aradan qaldırılması üçün addımların atılması tövsiyə olunub.Ölçmə qrupları sellülar (mobil) telekommunikasiya xidmətinin keyfiyyətinin ölçülməsi üçün ərazilərin, obyektlərin və marşrutların əhəmiyyətini, habelə istehlakçı şikayətlərini nəzərə alaraq müntəzəm şəkildə ölçmələr aparır və xidmət keyfiyyətinin təmin edilməsi üçün çalışırlar.Xatırladaq ki, İnformasiya Kommunikasiya Texnologiyaları Agentliyi ölkədə informasiya-kommunikasiya texnologiyaları və rabitə (telekommunikasiya və poçt) sahələrində tənzimləmə və nəzarəti, eləcə də radiospektr idarəçiliyini həyata keçirir. ",2025-07-24 17:25:20.478420
 Nazir müavini: İnternet dövründə hər bir məzundan peşəkarlıq tələb olunacaq ,https://xeberler.az/new/details/nazir-muavini:-internet-dovrunde-her-bir-mezundan-pesekarliq-teleb-olunacaq--35684.htm,https://xeberler.az/img/mid/43218.jpg,02-07-2025, 16:25,TEXNOLOGİYA ,"İnternet dövrünə uyğun olaraq hər bir məzundan peşəkarlıq tələb olunacaq.Xeberler.az məlumat verir ki, bunu elm və təhsil nazirinin müavini Firudin Qurbanov “SABAH-ın Məzunu 2025” tədbirində çıxışı zamanı deyib.Onun sözlərinə görə, məzunlardan böhran vəziyyətində düzgün qərar vermək bacarığı, eləcə də bir çox keyfiyyətlər tələb olunacaq: ""Gələcəkdə bizi hansı problemlərin gözlədiyi bilinmir. Robotlaşdırılmış sistemlərlə bağlı 5-6-cı sənaye inqilabı ola bilər. Amma yenə də onun da mərkəzində yaradıcı təfəkkürlü insan olacaq"".F. Qurbanov həmçinin xoşbəxt gəncləri görməkdən fərəhləndiyini bildirib: “Siz xoşbəxt tələbələr olmusunuz ki, ali məktəbə daxil olanda 30 ilə yaxın işğalda qalan torpaqlar azad edilmişdi. Bu gün isə tam suveren ölkənin məzunlarısınız"".O qeyd edib ki, SABAH qrupları ilk dəfə 7 ali məktəbdə yaradıldı. SABAH qruplarının yaradılmasındakı əsas məqsəd yaradıcı və istedadlı gənclərin inkişafına dəstək vermək idi. ",2025-07-24 17:25:21.009349
 GEANT Assosiasiyası ilə süni intellekt üzrə əməkdaşlıq müzakirə olunub ,https://xeberler.az/new/details/geant-assosiasiyasi-ile-suni-intellekt-uzre-emekdasliq-muzakire-olunub--35683.htm,https://xeberler.az/img/mid/43215.jpg,02-07-2025, 13:02,SÜNİ İNTELLEKT VƏ DATA ,"AMEA-nın vitse-prezidenti, ETN İnformasiya Texnologiyaları İnstitutunun baş direktoru, akademik Rasim Əliquliyevin rəhbərlik etdiyi nümayəndə heyəti TNC25 beynəlxalq konfransı çərçivəsində GEANT Assosiasiyasının Böyük Britaniyanın Kembric şəhərində yerləşən ofisində olmuşdur. Nümayəndə heyətininin tərkibinə institutun şöbə müdiri, AMEA-nın müxbir üzvü Ramiz Alıquliyev, AzScienceNet Şəbəkə İdarəetmə Mərkəzinin rəhbəri, texnika üzrə fəlsəfə doktoru Babək Nəbiyev və institutun baş mütəxəssisi Könül Əliyeva daxil idilər.Xeberler.az bildirir ki, əsas məqsəd GEANT Assosiasiyasının texniki infrastrukturu, idarəetmə modeli və innovativ xidmətləri ilə daha yaxından tanış olmaq, eləcə də qarşılıqlı əməkdaşlıq imkanlarını müzakirə etməkdən ibarət idi.Görüş çərçivəsində akademik Rasim Əliquliyev və EaPConnect layihəsinin meneceri İrina Matthews arasında Azərbaycan elm və təhsil şəbəkə infratrukturunun Avropanın akademik məkanına inteqrasiyasını sürətləndirilməsi, eləcə də GEANT ilə AzScienceNet arasında strateji əməkdaşlığın davam etdirilməsinə dair müzakirələr aparılıb.Daha sonra nümayəndə heyəti GEANT-ın Data Mərkəzi və Şəbəkə İdarəetmə Mərkəzinin fəaliyyəti ilə əyani tanış olub, şəbəkənin etibarlılığını, davamlılığını və kibertəhlükəsizlik səviyyəsini təmin edən texnoloji platformalarla bağlı ətraflı məlumat əldə ediblər. Eyni zamanda, böyükhəcmli verilənlərin intellektual analizi, süni intellektin tətbiqi və idarəetmə sistemləri üzrə qabaqcıl təcrübə ilə bağlı fikir mübadiləsi aparılıb. Əldə olunan razılaşmaların gələcəkdə GEANT ilə birgə layihələrin həyata keçirilməsi, Horizon Avropa proqramlarında iştirak, eləcə də Süni İntellekt üzrə Xüsusi Qrupa institut alimlərinin cəlb edilməsi baxımından böyük əhəmiyyət kəsb etdiyi qeyd olunub. ",2025-07-24 17:25:21.992077
 Azərbaycan Avropa Poçt Tənzimləmə Komitəsinin iclasında təmsil olunub ,https://xeberler.az/new/details/azerbaycan-avropa-poct-tenzimleme-komitesinin-iclasinda-temsil-olunub--35682.htm,https://xeberler.az/img/mid/43214.jpg,02-07-2025, 12:58,TƏDBİRLƏR ,"İnformasiya Kommunikasiya Texnologiyaları Agentliyinin Poçt rabitəsi şöbəsinin müdiri Vüqar Səmədov cari ilin 25-26 iyun tarixlərində keçirilmiş Avropa Poçt Tənzimləmə Komitəsinin (CERP) 60-cı plenar iclasında onlayn formatda iştirak edib.Xeberler.az məlumat verir ki, Vüqar Səmədov çıxışında Azərbaycanın poçt sektoru, sahə üzrə mövcud vəziyyət və Agentliyin bu istiqamətdəki fəaliyyəti barədə ətraflı danışıb. Təqdimat zamanı Ümumdünya Poçt İttifaqının dəstəyi ilə həyata keçirilən və Azərbaycanın poçt sektorunun təhlili, eləcə də poçt sahəsinin tənzimlənməsinə dair islahat təşəbbüslərini ehtiva edən layihə haqqında məlumat verilib. Sonra iştirakçı ölkələrin nümayəndələrinin sualları cavablandırılıb və fikir mübadiləsi aparılıb.Qeyd edək ki, CERP-in müvafiq plenar iclasında ölkəmizin təmsil olunması Azərbaycanın poçt sahəsi üzrə beynəlxalq təşkilatlarda tanınması baxımından mühüm əhəmiyyət kəsb edir. Xüsusilə də cari ilin sentyabr ayında Birləşmiş Ərəb Əmirliklərinin Dubay şəhərində keçiriləcək 28-ci Ümumdünya Poçt Konqresi öncəsi beynəlxalq tədbirlərdə fəal iştirak ölkəmizin mövqeyinin gücləndirilməsi baxımından önəmlidir. Bununla yanaşı, Ümumdünya Poçt Konqresinə hazırlıq mərhələsində CERP-in plenar iclası Avropa ölkələrinin mövqelərinin əlaqələndirilməsi və ümumi hazırlığın təşkili baxımından mühüm tədbirlərdən biri hesab olunur. ",2025-07-24 17:25:22.645774
 “Azərpoçt”un əməkdaşı regional qurumda vəzifəyə təyin olunub ,https://xeberler.az/new/details/azerpoctun-emekdasi-regional-qurumda-vezifeye-teyin-olunub--35681.htm,https://xeberler.az/img/mid/43213.jpg,02-07-2025, 12:56,TƏDBİRLƏR ,"AZCON Holding şirkətlərindən olan “Azərpoçt” MMC-nin əməkdaşı “PostEurope” təşkilatının Markalar və Filateliya İşçi Qrupunun sədr müavini təyin edilib.Xeberler.az bildirir ki, Avropa poçt markalarının idarə edilməsi, onların inkişafının təmin edilməsi, eləcə də markaların Avropa ənənəsinin qorunması məqsədilə 1993-cü ildə yaradılmış “PostEurope” 1996-cı ildən etibarən Ümumdünya Poçt İttifaqının rəsmi olaraq tanınan regional poçt orqanı kimi fəaliyyət göstərir. Bu orqanın digər məqsədi isə milli poçt operatorlarının poçt sektoru siyasətlərinə cavabdeh olan hökumətlərə və ya milli tənzimləyici orqanlara qarşı maraqlarını qorumaqdır.2021-ci ildən yenilənmə və transformasiya mərhələsinə qədəm qoyan milli poçt operatoru “Azərpoçt” elə həmin ildən etibarən “PostEurope”un üzvü olub. Ötən 5 ildə “Azərpoçt”un bu qurumla sıx əməkdaşlıq ruhunda işləməsi, qurumun siyasətinə və fəaliyyətinə dəstək verməsi nəticəsində Azərbaycanın burada təmsil olunmasına qurum tərəfindən təşəbbüs göstərilib. Belə ki, “PostEurope” Direktorlar Şurasının 11 iyun 2025-ci il tarixli 139-cu iclasında “Azərpoçt”un Marka şöbəsinin müdiri Sitarə Hüseynovanın Markalar və Filateliya İşçi Qrupunun sədr müavini təyin edilməsinə qərar verilib. Qeyd edək ki, Sitarə Hüseynova bu qurumda təmsil olunan ilk azərbaycanlıdır.Məhz Sitarə Hüseynovanın rəhbərliyi altında bu günə qədər Azərbaycan markalarının beynəlxalq rəsmi nömrələmə sistemində (WADP Numbering System) qeydiyyatı aparılıb, beynəlxalq rəsmi satış platforması olan “WOPA+”da yerli markaların satışı təmin olunub. Bundan əlavə, artıq 5 ildir ki, “Azərpoçt” tərəfindən buraxılan markalar “PostEurope” tərəfindən hər il keçirilən Avropa Poçt Müsabiqəsində təmsil olunur. Sonuncu müsabiqə zamanı “Mavi balina” adlı Azərbaycan markası münsiflər və izləyicilər tərəfindən 3-cü yerə layiq görülüb. ",2025-07-24 17:25:23.437907
 Media subyektinin təsis edilməsinə dair tələblər artırılır ,https://xeberler.az/new/details/media-subyektinin-tesis-edilmesine-dair-telebler-artirilir--35680.htm,https://xeberler.az/img/mid/43212.jpg,02-07-2025, 12:45,QANUNVERİCİLİK ,"Çap mediası və onlayn media subyektinin təsis edilməsinə dair tələblər artırılır.Xeberler.az məlumat verir ki, bu, Milli Məclisin İnsan Hüquqları komitəsinin dünən keçiriiən iclasında müzakirə edilmiş ""Media haqqında"" qanuna təklif edilən dəyişiklikdə əksini tapıb.Layihəyə təklif edilən yeni - 62.6-cı maddəyə əsasən, media subyektlərinin (redaksiyalarının) adları digər media subyektlərinin (redaksiyalarının) adları ilə eyni və ya oxşar olmamalı, onların adlarında ictimai qaydaya, mənəviyyata və əxlaqa zidd olan, istifadəçiləri yanılda bilən ifadələrdən istifadə edilməməlidir.Qeyd edilib ki, müxtəlif media subyektləri formalaşdırdıqları brendin adından sui-istifadə halları ilə bağlı MEDİA Agentliyinə dəfələrlə müraciətlər etmiş və bu istiqamətdə ciddi addımların atılması ilə bağlı təkliflər irəli sürmüşlər. Bu amili nəzərə alaraq, qanuna təklif olunan dəyişikliyə əsasən, media subyektlərinin adları digər redaksiyaların adları ilə eyni və ya oxşar olmamalı, onların adlarında ictimai qaydaya, mənəviyyata və əxlaqa zidd olan, istifadəçiləri yanılda bilən ifadələrdən istifadə edilməməlidir. Bu dəyişiklik media subyektlərinin həm reputasiyasının, həm də brendinin möhkəmlənməsinə töhfə verəcək. ",2025-07-24 17:25:23.725249
 Azercell və Cüdo Federasiyasının sosial layihəsi mükafata layiq görülüb ,https://xeberler.az/new/details/azercell-ve-cudo-federasiyasinin-sosial-layihesi-mukafata-layiq-gorulub--35679.htm,https://xeberler.az/img/mid/43211.jpg,02-07-2025, 11:09,TƏDBİRLƏR ,"“Azercell Telekom” MMC və Azərbaycan Cüdo Federasiyasının birgə təşəbbüsü ilə həyata keçirilən “Doğru yol budur” sosial kampaniyası KIAF — Beynəlxalq Reklam Festivalında yüksək nəticə əldə edib. Layihə “Əməkdaşlıq və tərəfdaşlıqlar” və “Qeyri-kommersiya və xeyriyyə layihələri” kateqoriyaları üzrə gümüş medallara layiq görülüb. Eyni zamanda, layihə “Korporativ imic və nüfuzun formalaşdırılması” və “Brendlərarası əməkdaşlıq” kateqoriyalarında da finala çıxaraq beynəlxalq reklam və yaradıcı sənaye mütəxəssislərindən ibarət münsiflər heyəti tərəfindən yüksək qiymətləndirilib.Qeyd edək ki, “Doğru yol budur” kampaniyasının məqsədi gəncləri zərərli vərdişlərdən uzaq tutmaq və onların asudə vaxtlarını sağlam həyat tərzi və idmanla dəyərləndirməyə təşviq etməkdir. Sosial təşəbbüs çərçivəsində Cüdo Federasiyasının məktəb və bölmələrində qeydiyyatdan keçən gənclərə cüdo ilə ödənişsiz şəkildə məşğul olmaq imkanı yaradılıb. Layihə əsnasında yeniyetmə və gənclər arasında geniş maarifləndirmə işləri aparılıb. Paytaxt və Azərbaycanın bir çox bölgələrində, xüsusən də məktəblərin ətrafında və gənclərin daha çox toplandığı yerlərdə narkotik vasitələrdən istifadənin yıxıcı fəsadlarını əks etdirən təsiri posterlər yerləşdirilib.Onu da qeyd edək ki, məşhur rep ifaçısı Orxan Zeynallının bu layihə üçün bəstələdiyi “Bir də gəlsəm” mahnısı sosial mediada milyonlarca baxış toplayıb. Mahnının klipini ölkənin aparıcı rejissorlarından biri olan Emil Quliyev çəkib. Təşəbbüsün nəticəsində 900-ə yaxın gənc cüdo təlimlərinə qoşularaq zərərli vərdişlərdən uzaq durmağı seçib.Xatırladaq ki, 2000-ci ildən etibarən keçirilən KIAF qlobal reklam, media, PR və dizayn sahəsində fəaliyyət göstərən şirkət və mütəxəssisləri bir araya gətirən aparıcı platformalardan biri hesab edilir.“Doğru yol budur” layihəsinin bu nüfuzlu festival tərəfindən mükafatlandırılması, onun sosial təsirinin və kommunikasiya strategiyasının beynəlxalq səviyyədə də yüksək qiymətləndirilməsinin bir göstəricisidir. ",2025-07-24 17:25:24.330176
 Saxta məlumatların dərcinin qarşısının alınmasına dair tələb müəyyənləşir ,https://xeberler.az/new/details/saxta-melumatlarin-dercinin-qarsisinin-alinmasina-dair-teleb-mueyyenlesir--35678.htm,https://xeberler.az/img/mid/43210.jpg,02-07-2025, 10:58,TƏNZİMLƏMƏ ,"Mediada dərc olunan və (və ya) yayımlanan informasiya dair yeni tələb müəyyənləşir.Xeberler.az bildirir ki, bu, Milli Məclisin İnsan Hüquqları komitəsinin dünən keçiriiən iclasında müzakirə edilmiş ""Media haqqında"" qanuna təklif edilən dəyişiklikdə əksini tapıb.Qanuna təklif edilən yeni 14.1.11-1-ci maddəy əsasən, saxta məlumatların dərc edilməsinə (yayımlanmasına) yol verilməməlidir.Qeyd edilib ki, Azərbaycan mediasını və ictimaiyyətini ən çox narahat edən məsələlərdən biri də informasiya məkanında mənbəyi bilinməyən, saxta məlumatların yayılması, bu cür manipulyativ məzmunun sosial şəbəkələrin təsiri altında media subyektlərinin lentinə yol açması, beləliklə, müxtəlif media kanalları vasitəsilə cəmiyyətə həqiqəti əks etdirməyən informasiyanın ötürülməsidir. Ciddi sosial sifarişi nəzərə alaraq, həm informasiya mühitinin çirklənməsinə səbəb olan, həm də jurnalistlərin nüfuzuna təsir edən saxta xəbərlərlə mübarizə metodlarını gücləndirmək məqsədilə “Media haqqında” Qanuna dəyişikliklərin edilməsi təklif olunur. Belə ki, qanunun informasiyaya dair tələbləri əks etdirən 14-cü maddəsinə saxta məlumatların dərc edilməsinə (yayımlanmasına) yol verilməməsinə dair normanın əlavə edilməsi nəzərdə tutulub.Saxta xəbərlərlə mübarizə istiqamətində oxşar təcrübə Türkiyənin qanunvericiliyində mövcuddur. Belə ki, internet mediasını dövri nəşrin əhatə dairəsinə daxil edən və media tərəfindən şərti olaraq “Dezinformasiya ilə mübarizə qanunu” adlandırılan layihə Türkiyə Böyük Millət Məclisi tərəfindən qəbul edilib. ",2025-07-24 17:25:24.954233
 Media Reyestrində olmayan çap mediası subyektinin nəşri qadağan olunur ,https://xeberler.az/new/details/media-reyestrinde-olmayan-cap-mediasi-subyektinin-nesri-qadagan-olunur--35677.htm,https://xeberler.az/img/mid/43209.jpg,02-07-2025, 10:54,TƏNZİMLƏMƏ ,"Çap mediası subyekti Media Reyestrində olmadan fəaliyyət göstərdikdə onun çap mediası məhsulunun özü, yaxud nəşriyyat (naşir) və ya yayıcı tərəfindən nəşri və ya yayımı qadağan edilir.Xeberler.az məlumat verir ki, bu, Milli Məclisin İnsan Hüquqları komitəsinin dünən keçiriiən iclasında müzakirə edilmiş ""Media haqqında"" qanuna təklif edilən dəyişiklikdə əksini tapıb.Hazırda qüvvədə olan qanuna əsasən, çap mediası məhsulunun yayımının dayandırılmasına, onun tirajının, yaxud tirajının bir hissəsinin müsadirə edilməsinə yalnız məhkəmə qərarı ilə yol verilir. ",2025-07-24 17:25:25.729860
 İnformasiya agentliklərinə dair yeni tələblər müəyyənləşir ,https://xeberler.az/new/details/informasiya-agentliklerine-dair-yeni-telebler-mueyyenlesir--35676.htm,https://xeberler.az/img/mid/40385.jpg,02-07-2025, 10:49,TƏNZİMLƏMƏ ,"İnformasiya agentliklərinə dair yeni tələblər müəyyənləşir.Xeberler.az məlumat verir ki, bu, Milli Məclisin İnsan Hüquqları komitəsinin dünən keçiriiən iclasında müzakirə edilmiş ""Media haqqında"" qanuna təklif edilən dəyişiklikdə əksini tapıb.Layihəyə əsasən, informasiya agentliyinin azı 20 (iyirmi) media subyekti ilə informasiya verilməsi (əldə edilməsi) haqqında müqaviləsi olmalı, azı 5 (beş) xarici ölkədə jurnalisti akkreditasiya olunmalı, həmçinin hər ay 20 (iyirmi) gün ərzində gündəlik dərc etdiyi kütləvi informasiyanın ümumi həcminin azı 80 (səksən) faizi bu Qanunun 60.5-ci maddəsində nəzərdə tutulan tələblərə cavab verməlidir.Qeyd edək ki, qanunun 60.5-ci maddəsinə əsasən, onlayn media subyekti (redaksiyaları) hər ay 20 (iyirmi) gün ərzində gündəlik azı 20 (iyirmi) kütləvi informasiya dərc etdikdə onun fəaliyyəti davamlı hesab olunur.   ",2025-07-24 17:25:26.009242
" ""ECO-nun qadınların texnologiya sahəsində inkişafı ilə bağlı planları hazırdır"" ",https://xeberler.az/new/details/eco-nun-qadinlarin-texnologiya-sahesinde-inkisafi-ile-bagli-planlari-hazirdir--35675.htm,https://xeberler.az/img/mid/43208.jpg,02-07-2025, 10:26,TƏDBİRLƏR ,"İqtisadi Əməkdaşlıq Təşkilatı (ECO) gender bərabərliyinin təmin olunması istiqamətində mühüm addımlar atır. Təşkilat qadınların dəstəklənməsində çox israrlıdır. Biz BMT-nin çətiri altında regionda qadınlar üçün daha keyfiyyətli həyat təmin etmək niyyətindəyik.Xeberler.az məlumat verir ki, bunu ECO-nun Baş katibinin müavini Silapberdi Nurberdiyev təşkilatın Qadınlar Forumunun açılış mərasimində deyib.O bildirib ki, forum qadınların güclü iqtisadi cəmiyyətin qurulmasındakı rolunu bir daha ortaya çıxaracaq. “Qadınlara təkcə ənənəvi deyil, müasir sahələrdə də dəstək göstərilməli, onların rəqəmsal bacarıqları artırılmalıdır. Artıq təşkilatın qadınların texnologiya sahəsində inkişafı ilə bağlı planları da hazırdır”, - deyə Silapberdi Nurberdiyev diqqətə çatdırıb. ",2025-07-24 17:25:26.287478
 10 illik rəqəmsal yol – “AzInTelecom” ,https://xeberler.az/new/details/10-illik-reqemsal-yol-–-azintelecom--35674.htm,https://xeberler.az/img/mid/43201.jpg,02-07-2025, 10:16,TƏDBİRLƏR ,"Azərbaycanın rəqəmsal inkişafına töhfə verən qurumlardan biri – “AzInTelecom” MMC-nin təsis edilməsindən 10 il ötür. Keçən müddət ərzində “AzInTelecom” həm dövlət, həm də özəl sektor üçün innovativ həllər təqdim etməklə ölkənin İKT sektorunda etibarlı şirkət kimi yer alıb.“AzInTelecom” MMC 2015-ci ildə Rəqəmsal İnkişaf və Nəqliyyat Nazirliyinin (RİNN) tabeli qurumu kimi yaradılıb, 2021-ci ildə Məlumat Hesablama Mərkəzi ilə birləşdirilərək strukturu yenidən təşkil olunub. Qurum 2024-cü ildən etibarən Azərbaycan Nəqliyyat və Kommunikasiya Holdinqinin (AZCON) tərkibində fəaliyyət göstərir. “AzInTelecom” fəaliyyətinin ilk illərində daha çox “bulud” xidmətləri və beynəlxalq səs trafiki üzrə ixtisaslaşsa da, hazırda bir sıra fəaliyyət istiqamətinə malikdir. “Bulud” texnologiyaları ilə güclənən rəqəmsal infrastruktur “AzInTelecom” MMC-nin fəaliyyətinin əsas istiqamətlərindən biri Azərbaycanda rəqəmsal infrastrukturun qurulması və inkişaf etdirilməsidir. Ölkənin ən böyük “bulud” provayderi olan “AzInTelecom” 2019-cu ildə Prezident İlham Əliyevin müvafiq Fərmanı ilə yaradılmış “Hökumət “buludu” layihəsini də icra edən qurumdur.“AzInTelecom”a məxsus Bakı Əsas (2015) və Yevlax Ehtiyat data mərkəzlərində (2022) 250-dən çox quruma müxtəlif “bulud” xidmətləri göstərilir. Onların 130-dan çoxu “Hökumət “bulud”u” layihəsi çərçivəsində öz İT infrastrukturunu data mərkəzlərinə yerləşdirən dövlət qurumudur. Burada məqsəd dövlətin informasiya texnologiyalarını mərkəzləşdirmək, təhlükəsizliyi artırmaq və xərcləri optimallaşdırmaqdır. Beynəlxalq standartlara (TIER 3 sertifikatlı) uyğun qurulan bu mərkəzlər dövlət qurumları və özəl sektor üçün məlumatların təhlükəsiz şəkildə saxlanılması və emalını təmin edir.Qurum tərəfindən fərdlər, eləcə də kiçik və orta bizneslər üçün “bulud” xidmətlərinə rahat əlçatanlıq formalaşdırmaq məqsədilə 2024-cü ildə “AzInCloud” adlı yeni platforma da istifadəyə verilib. Platforma hansısa fiziki sənəd və müqaviləyə ehtiyac olmadan istifadəçiyə öz “bulud” xidmətlərini sərbəst şəkildə əldə etmək imkanı təqdim edir.Ötən ilin sonlarında isə Azərbaycanda daha iki yeni Data Mərkəzinin inşası üçün Avropa İnvestisiya Bankı (AİB) tərəfindən “AzInTelecom”a 43 milyon avro kredit ayrılıb. Bu, AİB tərəfindən Azərbaycanda ilk dəfə dövlət sektoruna ayrılan sərmayə hesab edilir. Artıq Abşeron və Hacıqabul rayonlarında yaşıl texnologiyalar əsasında yeni nəsil data mərkəzlərinin inşasına start verilib. SİMA – yeni nəsil biometriya həlləri2022-ci ildə “AzInTelecom” tərəfindən yaradılımış SİMA yeni nəsil rəqəmsal imza ölkənin rəqəmsal inkişafı tarixində mühüm layihə hesab edilir. Mobil tətbiq formasında işləyən imza vətəndaşlar üçün tam ödənişsiz şəkildə təqdim olunur. Qısa müddətdə vətəndaşlar arasında tanınan “SİMA İmza” tətbiqi üç il ərzində bir çox sektorda xidmətlərin rəqəmsallaşmasına təminat yaradıb. Artıq mobil tətbiqin yüklənilmə sayı 4 milyonu ötüb. Dövlət və özəl sektorda xidmətlərin elektronlaşmasında istifadə olunan “SİMA İmza”nın tərəfdaş sayı 80-nə çatıb. Mobil Notariat, E-gov, MİDA, “mygov”, “digital.login”, ƏMAS, “Smart Customs”, Elektron Məhkəmə, İnternet Vergi İdarəsi və s. kimi dövlət elektron platformalarına “SİMA İmza” ilə giriş (təsdiqləmə) prosesləri təmin edilib. Xüsusilə də 12 avqust 2024-cü ildə Əmək Məcəlləsinə edilmiş müvafiq dəyişiklikdən (əmək müqavilələrinin elektron formata keçirilməsi) sonra “SİMA İmza” bu prosesdə mühüm rəqəmsal alətə çevrilib. Belə ki, indiyədək ölkə üzrə elektron əmək müqavilələrinin 98 faizi “SİMA İmza” ilə imzalanıb. “digital.login” vahid giriş sistemi üzərindən dövlət və özəl xidmətlərə daxilolmaların isə 35 faizi “SİMA İmza” ilə həyata keçirilib. Bu isə onu göstərir ki, “SİMA İmza” elektron xidmətlərə əlçatanlıq yanaşmasında məkan və zaman amillərini aradan qaldırıb, insanların gündəlik həyat fəaliyyətini asanlaşdırıb. SİMA rəqəmsal imza sistemi sayəsində insanlar artıq bir çox xidmətlərə fiziki iştirak etmədən, onlayn şəkildə çıxış əldə edə bilirlər. Ölkənin ən ucqar yerlərində yaşayan vətəndaşlar da xidmət mərkəzlərinə getmədən elektron imza əldə edərək öz işlərini məsafədən həll edə bilirlər.SİMA ekosistemi çərçivəsində təqdim olunan “SİMA KYC” (biometrik identifikasiya) “SİMA Pay” (üztanıma ilə ödəniş) və “SİMA Access” (təhlükəsiz giriş) kimi innovativ həlləri özündə birləşdirir. Eyni zamanda ölkəmizin ilk elektron imzası sayılan USB disk şəklindəki imza aləti də təkmilləşdirilərək “SİMA Token” adı ilə bu platformaya daxil edilib. Həm fərdlər, həm də qurumlar bu imzanı sima.az saytından onlayn formada sifariş edə bilərlər. Kibertəhlükəsizlikdə kompleks yanaşma“AzInTelecom” ötən müddətdə kibertəhlükəsizlik xidmətlərini də inkişaf etdirib. Şirkətdə 24/7 rejimdə fəaliyyət göstərən Təhlükəsizlik Əməliyyatları Mərkəzi mövcuddur. Qurum, həmçinin beynəlxalq sertifikatlar əldə edib və “WebTrust” auditi ilə öz sertifikatlarını qlobal məkanda tanıdaraq beynəlxalq etibarlılığını artırıb. “ISO 27001” kimi informasiya təhlükəsizliyi üzrə beynəlxalq sertifikat, maliyyə əməliyyatlarında kart məlumatlarının qorunmasını təmin etməyə və müştəri məlumatlarının təhlükəsizliyini yüksək səviyyədə qorumağa imkan verən “PCI-DSS” standartının tətbiqi, gözlənilməz hallar və insidentlər zamanı əsas biznes funksiyalarını fasiləsiz şəkildə davam etdirməsinə, risklərə operativ reaksiya verməsinə şərait yaradan “ISO 22301” standartı ilə şirkət öz fəaliyyətini tam beynəlxalq standartlara uyğunlaşdırıb.Yerli və beynəlxalq əməkdaşlıq“AzInTelecom” fəaliyyətində digər dövlət qurumları ilə əməkdaşlığa da xüsusi önəm verir, koordinasiya və texnoloji dəstək mexanizmləri yaradılır. Bu əməkdaşlıq dövlət orqanlarının vahid rəqəmsal ekosistemin formalaşdırılmasına töhfə verir, vətəndaş məmnuniyyətini yüksəldir, dövlət qurumlarının fəaliyyətində şəffaflığı artırır. Xüsusilə“Hökumət buludu” və SİMA olmaqla, müxtəlif layihələr çərçivəsində birgə görülən işlər vətəndaşlara göstərilən xidmət keyfiyyətini və rəqəmsal imkanları artırmağa xidmət edir.“AzInTelecom” beynəlxalq əməkdaşlıq strategiyası çərçivəsində isə “bulud” texnologiyaları sahəsində nüfuzlu Avropa şirkəti “Gcore” ilə tərəfdaşlığa start verib.“Google” və “Amazon” kimi dünya nəhəngləri ilə də mövcud istiqamətdə danışıqlar aparılır. Elektron xidmətlərdə innovativlik“AzInTelecom” həm də xaricdən Azərbaycana gətirilən mobil cihazların qeydiyyatını aparır və cihazların IMEI kodlarının saxtalaşdırılmasına qarşı mübarizə tədbirləri görür.İndiyədək orijinal olmayan minlərlə klon IMEI nömrəsi aşkarlanaraq bloklanıb. Bu isə mobil cihaz bazarının daha şəffaf və təhlükəsiz hala gətirilməsinə gətirib çıxarıb. Vətəndaş məmnuniyyətinin təminatı məqsədilə həftənin bütün günləri Çağrı mərkəzi fəaliyyət göstərir. İl ərzində Çağrı mərkəzi tərəfindən 200,000-dən çox zəng və onlayn sorğu cavablandırılır.Telekommunikasiya sahəsində dünya ölkələrinin aparıcı rabitə operatorları ilə əməkdaşlıq çərçivəsində “AzInTelecom” 10 ildir ki, beynəlxalq zənglərin həyata keçirilməsini təmin edir. Bundan başqa, Azərbaycana idxal olunan telekommunikasiya cihazlarının sertifikatlaşdırılması da məhz “AzInTelecom” tərəfindən həyata keçirilir.Nəticə etibarilə vətəndaşların keyfiyyətli elektronika mallarından istifadəsi dəstəklənir. Dayanıqlı inkişaf və hədəflər“AzInTelecom”un bu 10 ildəki fəaliyyəti və qarşıya qoyduğu məqsədlər Azərbaycanın rəqəmsal suverenliyinin gücləndirilməsinə və ölkənin beynəlxalq bazarda söz sahibi olmasına xidmət edir. Şirkətin əsas strateji hədəfləri yeni nəsil data mərkəzlərinin istifadəyə verilməsi, süni intellektin inkişafına dəstək məqsədilə müvafiq infrastrukturun qurulması və böyükhəcmli data əsasında yeni rəqəmsal məhsulların hazırlanmasıdır.2024-cü ildə “AzInTelecom”un AZCON Holding-ə daxil edilməsi ilə bu tendensiyanın daha da güclənəcəyi gözlənilir. Belə ki, Holdinqin dəstəyi ilə innovativ layihələrin miqyasının genişləndirilməsi nəzərdə tutulur. Bunun sayəsində şirkət Azərbaycanın Cənubi Qafqaz və Xəzər regionunda rəqəmsal kommunikasiya habına çevrilməsinihədəfləyir. ",2025-07-24 17:25:26.991257
 Çində proqram təminatı sənayesinin gəlirləri artıb ,https://xeberler.az/new/details/cinde-proqram-teminati-senayesinin-gelirleri-artib--35673.htm,https://xeberler.az/img/mid/15581.jpg,02-07-2025, 08:50,TEXNOLOGİYA ,"Çin proqram təminatı şirkətlərinin 2025-ci ilin ilk beş ayında gəlirləri illik müqayisədə 11, 2% artaraq 778 milyard dollar təşkil edib.Xeberler.az bildirir ki, bu barədə Çin Xalq Respublikasının Sənaye və İnformasiya Texnologiyaları Nazirliyi məlumat yayıb.İlk beş ayda sənayenin ümumi mənfəəti illik müqayisədə 12,8 % artaraq 94 milyard dollar olub.İnformasiya texnologiyaları xidmətlərindən əldə edilən gəlir illik müqayisədə 12% artaraq 532 milyard dollar təşkil edib. Bu məbləğ sənayenin gəlirlərinin üçdə ikisini təşkil edir.Proqram təminatı sənayesi Çində ən sürətlə inkişaf edən sahələrdən biridir. 2024-cü ildə bu sektordakı şirkətlər 1,92 trilyon dollar qazanıblar. 2010-cu ildən 2024-cü ilə qədər bu sahənin gəlirləri 10 dəfədən çox artıb. ",2025-07-24 17:25:27.755810
 Milli Məclis: 600-ə yaxın hesabdan Anti-Azərbaycan kampaniyası aparılır ,https://xeberler.az/new/details/milli-meclis:-600-e-yaxin-hesabdan-anti-azerbaycan-kampaniyasi-aparilir--35672.htm,https://xeberler.az/img/mid/43200.jpg,02-07-2025, 08:46,İT GÜNDƏM ,"Milli Məclisin Xarici müdaxilələrə və hibrid təhdidlərə qarşı komissiyası ölkəmizə qarşı aparılan dezinformasiya kampaniyasına dair açıqlama yayıb.Xeberler.az bildirir ki, açıqlamada deyilir:“Milli Məclisin Xarici müdaxilələrə və hibrid təhdidlərə qarşı komissiyası 2025-ci il 18 iyun tarixli açıqlamasının davamı olaraq bildirir ki, İran İslam Respublikası ilə İsrail Dövləti arasında baş verən 12 günlük qarşıdurma zamanı və ondan sonrakı dövrdə Azərbaycan Respublikası qonşu dövlətlərin ərazisində fəaliyyət göstərən məkrli qüvvələr tərəfindən qəsdən hədəf seçilərək əlaqələndirilmiş dezinformasiya kampaniyasına məruz qalıb.Azərbaycan tərəfinin bütün səviyyələrdə verdiyi açıqlamalara baxmayaraq, Komissiyanın apardığı monitorinqlər zamanı qonşu və dost İran İslam Respublikasının ərazisində və ondan kənarda fəaliyyət göstərən qruplar tərəfindən “Telegram”, “TikTok”, “Facebook”, “X” və “YouTube” kimi platformalarda “münaqişədə Azərbaycanın rolu” ilə bağlı saxta xəbərlər və məlumatlar paylaşılaraq dövlətimizin təhlükəsizliyi və milli maraqları əleyhinə genişmiqyaslı dezinformasiya kampaniyalarının davam etdiyi müəyyən edilib.Kampaniya zamanı İran cəmiyyətinin də hədəf auditoriyası olduğu təsbit edilib, ölkə daxilində anti-Azərbaycan sentimentin formalaşdırılması istiqamətində fəaliyyətin aparıldığı müşahidə edilib.İran İslam Respublikasının Ermənistan Respublikasındakı səfirinin səsləndirdiyi təxribat xarakterli iddialardan sonra isə İrandakı ermənipərəst dairələrin və şəxslərin, o cümlədən Ermənistana bağlı şəbəkələrin anti-Azərbaycan və qızışdırıcı ritorikasının daha da artdığı diqqətimizi cəlb edib.Eyni zamanda, İranda məskunlaşaraq Azərbaycan əleyhinə fəaliyyət göstərən Azərbaycan əsilli qruplaşma üzvlərinin sosial media platformaları vasitəsilə din pərdəsi altında manipulyativ fikirlərdən istifadə etməklə Azərbaycan vətəndaşlarını müxtəlif təxribatlar törətmələri üçün çağırışlar etdikləri aşkar edilib.Komissiyanın hesablamalarına görə, anti-Azərbaycan kampaniyası İrandan qaynaqlanan 270-dən çox profillə, əsasən, Azərbaycan, rus, fars, qismən də ingilis, türk və ərəb dillərində 600-ə yaxın hesabdan aparılır. Bundan əlavə, həmin qrupların yalnız “TikTok” platformasında 215-dən çox aktiv hesabı fəaliyyət göstərir.Xarici müdaxilələrə və hibrid təhdidlərə qarşı müvəqqəti komissiya aidiyyəti dövlət qurumları ilə birgə dövlətimizə qarşı aparılan bu fəaliyyətləri diqqətlə izləyir və müvafiq cavab tədbirləri görür”. ",2025-07-24 17:25:28.039435
 Avstraliyanın aviaşirkəti haker hücumuna məruz qalıb ,https://xeberler.az/new/details/avstraliyanin-aviasirketi-haker-hucumuna-meruz-qalib--35671.htm,https://xeberler.az/img/mid/43199.jpg,02-07-2025, 08:42,TƏHLÜKƏSİZLİK ,"Avstraliyanın ""Qantas Airways"" aviaşirkəti əlaqə mərkəzinin kiberhücuma məruz qaldığını etiraf edib.Xeberler.az ""Qantas Airways""in açıqlamasına istinadən məlumat verir ki, bunun nəticəsində ""Qantas Airways""in müştərilərinin şəxsi məlumatları (ad və soyad, mobil nömrələr və elektron ünvanlar) kibercinayətkarların əlinə keçib.Qeyd edək ki, hücuma məruz qalan plaftormada 6 milyon müştərinin şəxsi məlumatları olub.Açıqlamaya əsasən, müştərilərin maliyyə və pasport məlumatları ələ keçirilməyib, çünki onlar sözügedən bazada saxlanılmayıb.Xatırladaq ki, ""Qantas Airways"" 2022-ci ildə də haker hücumuna məruz qalıb. ",2025-07-24 17:25:28.642725
" ""Amazon""un təsisçisi 737 milyon  milyon dollarlıq səhmini satıb ",https://xeberler.az/new/details/amazonun-tesiscisi-737-milyon-milyon-dollarliq-sehmini-satib--35670.htm,https://xeberler.az/img/mid/43198.jpg,02-07-2025, 08:38,PROQRAMLAR ,"""Amazon"" korporasiyasının təsisçisi Ceff Bezos iyun ayının sonunda elektron ticarət nəhənginin 737 milyon dollarlıq səhmlərini satıb.Xeberler.az bildirir ki, bu barədə ""Reuters"" xəbər verir.""Bezos ""Amazon""dakı 3.3 milyon ədəd səhmini 736.7 milyon dollara satıb. Bundan sonra iş adamının nəzarətində təxminən 905 milyon ədəd səhm qalacaq"", - məlumatda deyilir.Ötən il isə Bezos təxminən 5 milyard dollarlıq səhm satışı həyata keçirib.Bezos ""Amazon""u 1994-cü ildə təsis edib. ",2025-07-24 17:25:28.877041
" Kaliforniya məhkəməsi ""Google""a 314 milyon dollar ödəməyi məcbur edib ",https://xeberler.az/new/details/kaliforniya-mehkemesi-googlea-314-milyon-dollar-odemeyi-mecbur-edib--35669.htm,https://xeberler.az/img/mid/41628.jpg,02-07-2025, 08:30,SOSİAL MEDIA ,"Kaliforniya məhkəməsi ""Google"" korporasiyasına android tipli mobil cihazların məlumatlarını istifadəçilərin xəbəri olmadan istifadə etdiyi üçün kollektiv iddia üzrə 314 milyon dollar ödəməyi məcbur edib.Xeberler.az bildirir ki, bu barədə ""Bloomberg"" agentliyi xəbər verib.Bildirilir ki, iddia 2019-cu ildə qaldırılıb. İddiada qeyd olunub ki, ""Google"" android tipli cihazların sahiblərinin mobil internet trafikindən qanunsuz olaraq məlumat toplamaq üçün istifadə edib. Bu məlumatlar daha sonra ""korporativ maraqlarda"", o cümlədən hədəflənmiş reklamların yerləşdirilməsində istifadə olunub.""Google"" israr edir ki, məlumatların toplanması istifadəçi razılaşmasına uyğun olaraq həyata keçirilib.Korporasiya məhkəmə qərarından apellyasiya şikayəti verməyi planlaşdırır. ""Bu qərar istifadəçilər üçün problemlərə səbəb olacaq. Çünki qərar qəbul edilərkən android tipli cihazların təhlükəsizliyi, məhsuldarlığı və etibarlılığı üçün zəruri olan xidmətlər səhv qiymətləndirilib"", - ""Google"" nümayəndəsi Xose Kastaneda bildirib. ",2025-07-24 17:25:29.555498
 Telegram Astana Hub ilə əməkdaşlığa başlayıb ,https://xeberler.az/new/details/telegram-astana-hub-ile-emekdasliga-baslayib--35668.htm,https://xeberler.az/img/mid/43197.jpg,01-07-2025, 20:26,TEXNOLOGİYA ,"Məşhur mesajlaşma platforması Telegram Mərkəzi Asiyanın aparıcı innovasiya və texnologiya mərkəzlərindən biri olan Astana Hub-un rəsmi iştirakçısına çevrilib.Xeberler.az bildirir ki, məlumat mərkəzin rəsmi internet səhifəsində yayımlanıb.Telegram-un Astana Hub-un üzvü kimi tanınması şirkətə Qazaxıstan dövləti və yerli informasiya texnologiyaları mütəxəssisləri ilə birbaşa əməkdaşlıq imkanı verəcək. Bununla yanaşı, bu tərəfdaşlıq Telegram-a yerli bazar üçün xidmətlərin, reklamların və məzmunun inkişaf etdirilməsi üçün yeni imkanlar açacaq.Rəsmi açıqlamada qeyd olunur ki, Telegram-un Astana Hub ekosistemində iştirakı rəqəmsal məhsulların hazırlanması, təcrübə mübadiləsi və beynəlxalq əməkdaşlıq baxımından mühüm imkanlar yaradacaq. Şirkət həm yerli, həm də qlobal səviyyədə ortaq layihələrin həyata keçirilməsini nəzərdə tutur.Bu əməkdaşlığın əsası 2024-cü ilin iyun ayında Telegram-un qurucusu Pavel Durovun Qazaxıstana səfəri zamanı qoyulub. O, Qazaxıstanın Rəqəmsal İnkişaf, İnnovasiyalar və Aerokosmik Sənaye naziri Jaslan Madievin dəvəti ilə ölkəyə gəlmiş və Astana Hub-un infrastrukturu, startaplara dəstək proqramları və texnoloji potensialı ilə tanış olmuşdu.2024-cü ilin oktyabr ayında isə nazir Madiev Telegram ilə razılaşma əldə edildiyini və şirkətin Qazaxıstanda rəsmi ofis açacağını, eləcə də yerli nümayəndə təyin olunacağını elan etmişdi.2018-ci ildə yaradılmış Astana Hub, ölkədə informasiya texnologiyaları startaplarının inkişafına dəstək göstərən və xarici mütəxəssisləri cəlb edən innovasiya mərkəzidir. Mərkəzin ərazisində iştirakçılar üçün xüsusi vergi güzəştləri və hüquqi üstünlüklər tətbiq olunur. Həmçinin, xarici rezidentlər üçün vizalar və əmək icazələri sadələşdirilmiş şəkildə verilir.Telegram-un bu addımı şirkətin regionda fəaliyyətini genişləndirməklə yanaşı, Qazaxıstanın rəqəmsal inkişaf hədəflərinə də mühüm töhfə verəcək. ",2025-07-24 17:25:30.138624
 Rusiya Azərbaycan İnternetinə müdaxilə edə bilərmi? - Şərh ,https://xeberler.az/new/details/rusiya-azerbaycan-internetine-mudaxile-ede-bilermi-serh--35667.htm,https://xeberler.az/img/mid/25774.jpg,01-07-2025, 20:12,TƏHLİL ,"""Rusiyanın Azərbaycana qarşı təhdidlərinin artmasından dolayı yaranan gərginlik təkcə siyasi, iqtisadi və diplomatik sahədə yox, rəqəmsal müstəvidə də ciddi risklər yarada bilər"". Xeberler.az bildirir ki, bunu Azərbaycan İnternet Formunun Prezidenti, ekspert Osman Gündüz  Rusiyanın Yekaterinburq şəhərində azərbaycanlılara qarşı hücumlarda həmvətənlilərimizin qətlə yetirilməsini və bundan sonra yaranan vəziyyəti şərh edərkən deyib. Osman Gündüzün sözlərinə görə, əminliklə demək olar ki, bu, daha çox özünü Azərbaycan internetinin dayanıqlığında göstərəcək: ""Azərbaycanın magistral internet bağlantıları əsasən Türkiyə -Gürcüstan, Avropa –Gürcüstan, Rusiya və İran üzərindən ölkəyə daxil olur. Yəni Azərbaycan interneti bu magistrallar üzərində ""oturub"". Ölkəyə daxil olan trafikin yarıdan çoxu isə hələ də Rusiya üzərindəndir. Yəni ən böyük trafik asılılığı Rusiya istiqamətindədir. Fikrimcə son zamanlar baş verənlər göstərir ki, Azərbaycan interneti və ümumiyyətlə informasiya məkanımızla bağlı Rusiya və İran tərəfdən təhdidlər və risklər xeyli güclənəcək"". Ekspert bildirib ki, Azərbaycan internetinə müdaxilələr edə bilər, fiziki olaraq magistral optik xətlər sıradan çıxarıla bilər, həmçinin də filtrasiya və bloklanma kimi trafikə süni məhdudiyyətlər tətbiq edə bilər. Belə risklər qaçılmazdır: ""Düşünürəm ki, bu riskləri azaltmaq və onlardan yayınmaq üçün İnternet marşrutlarının diversifikasiyasını sürətləndirmək lazımdır. Azərbaycan üçün ən etibarlı ola biləcək Türkiyə və Gürcüstan üzərindən trafik daha da artırılmalıdır. Qara Dənizin dibi ilə trafik gətirən fiber-optik xəttə sahibliklə bağlı AzerTelecom şirkətinin Caucasus Online ilə anlaşmasına Gürcüstan hökuməti tərəfindən qoyulan bloklanmanı aradan qaldırmaq üçün Azərbaycan hökuməti səylərini gücləndiriməlidir. Az domeni ilə bağlı problemi İKTA hələ də həll edə bilməyib. DNS xidmətləri ölkə daxilində yerləşdirilməlidir. DTX Az domeni ilə bağlı infrastrukturu kritik elan etməlidir. Amma görünən odur ki hələlik bu istiqamətdə heç bir dəyişiklik müşahidə olunmur. Düşünürəm ki, indiki anda kritik dövlət və özəl sektor üçün, vacib olan media saytları üçün ehtiyat internet bağlantılar yaradılmalıdır. Bu tip qurumların internet bağlantıları mütləq olaraq hər üç magistral provayder üzərindən olmalıdır"". Osman Gündüz qeyd edub ki, magistral operatorlar - AzerTelecom, Delta Telecom və Aztelekom Azərbaycan internetinin dayanıqlığı və informasiya sahəsində milli təhlükəsizliyimiz üçün daha çevik, əlaqələndirilmiş formada və ehtiyatlı davranmalıdırlar: ""Trafik marşrutlarının diversifikasiyası, kritik infrastrukturun daxili ehtiyatlarla təmin edilməsi və xarici təsirlərə qarşı monitorinq sistemlərinin gücləndirilməsi bu mərhələdə ən vacib addımlardır. Ümumiyyətlə, dünyada və regionda gedən proseslər göstərir ki, ölkədə milli informasiya təhlükəsizliyi üzrə fövqəladə vəziyyət elan olunması daha məqsədəuyğun olardı"". ",2025-07-24 17:25:30.755376
  “Aerokosmik Modelçilik Festivalı 2025” keçirilib ,https://xeberler.az/new/details/aerokosmik-modelcilik-festivali-2025-kecirilib--35666.htm,https://xeberler.az/img/mid/43193.jpg,01-07-2025, 18:58,PROQRAMLAR ,"Bakının Hövsan qəsəbəsində “Aerokosmik Modelçilik Festivalı 2025” keçirilib.Xeberler.az bildirir ki, Azərbaycan Respublikasının Prezidenti yanında Vətəndaşlara Xidmət və Sosial İnnovasiyalar üzrə Dövlət Agentliyinin İctimaiyyətlə əlaqələr şöbəsindən verilən məlumata görə, tədbir agentliyin “İnnovasiyalar Mərkəzi”nin və “Yeni Texnologiyaların İnkişafına Dəstək” İctimai Birliyinin təşəbbüsü ilə gerçəkləşdirilib.Əsas məqsəd ölkəmizdə raket və peyk modelçiliyinin inkişafına, gənclərin innovativ düşüncə tərzinin formalaşmasına, sağlam həyat tərzinin təşviqinə və texniki yaradıcılığın kütləviləşməsinə dəstəkdir.Təmiz havada intellektual aktivliklə fiziki fəaliyyəti birləşdirən bu idman növü iştirakçıların fərdi və komanda şəklində yarışmasına şərait yaradır. Qiymətləndirmə zamanı uçuşun hündürlüyü və müddəti, enişin dəqiqliyi, modellərin texniki səviyyəsi və uçuş reallığı əsas götürülür. Üçüncü dəfədir təşkil olunan festival iki mərhələdə, 10 növ yarış (“S-3-B Paraşüt”, “S-3-C Paraşüt”, “S-4-D Raketaplan”, “S-6-A Streamer”, “S-6-B Streamer”, “S-6-C Streamer” və ilk dəfə olaraq “Peyk (CubeSat)”, “Startap” (aerokosmik sahədə), dron və təyyarə modelləri) üzrə təşkil olunub. Həmçinin intellektual müsabiqə və aviaşou xarakterli helikopter və təyyarə modellərinin nümayişi də gerçəkləşib. İştirakçılara bu çərçivədə aerodinamika, aerokosmik mühəndislik, elektronika və mexanika sahəsində biliklərini praktik formada tətbiq üçün də geniş imkanlar yaradılıb.Builki festivala “YAŞAT” Fondunun dəstəyi ilə 5 şəhid övladı da qatılıb. Raket modelçiliyi yarışının “S-6-A Streamer” kateqoriyasında bir araya gələn komanda üzvləri öncəki müddətdə festivala hazırlıq məqsədilə fond tərəfindən raket, paraşüt, dron, təyyarə və digər modellərin təlim məşqlərinə cəlb olunublar.Festivalda bu il ilk dəfə raket modelçiliyi üzrə beynəlxalq FAI standartlarına uyğun S-4-D Raketaplan kateqoriyasında və peyk modelçiliyi (CubeSat) sahəsində yarışlar keçirilib. Həmçinin startaplar bu sahədə ideyalarını inkişaf və kommersiyalaşdırmaq məqsədilə yarışda iştirak ediblər.Daxili İşlər Nazirliyi, Fövqəladə Hallar Nazirliyi, Xəzər Rayon İcra Hakimiyyəti, Qeyri-Hökumət Təşkilatlarına Dövlət Dəstəyi Agentliyi, Hava Nəqliyyatı Baş Gömrük İdarəsi, İnnovasiya və Rəqəmsal İnkişaf Agentliyi, Azərkosmos, Milli Aviasiya Akademiyası, Hədəf STEAM Liseyi, “IT INNOVATIONS computer academy”, Nərgiz klinikası, “AzST”, “OUTSITE” və “RC CARTING” tədbirin tərəfdaşlarıdır. ",2025-07-24 17:25:31.435258
 “Milli Proqram” çərçivəsində 15000 nəfər 27000 təlimi uğurla tamamlayıb ,https://xeberler.az/new/details/milli-proqram-cercivesinde-15000-nefer-27000-telimi-ugurla-tamamlayib--35665.htm,https://xeberler.az/img/mid/43192.jpg,01-07-2025, 16:08,PROQRAMLAR ,"İqtisadiyyat Nazirliyinin tabeliyində Dördüncü Sənaye İnqilabının Təhlili və Koordinasiya Mərkəzi (4SİM) və Elm və Təhsil Nazirliyinin tabeliyində Təhsilin İnkişafı Fondunun birgə əməkdaşlığı ilə həyata keçirilən “Milli Proqram” çərçivəsində növbəti 7500 nəfər “Coursera” onlayn təhsil platformasındakı təlimlərə qoşulub. Xeberler.az bildirir ki, aprelin 1-dən başlayan “Milli Proqram” çərçivəsində indiyədək 15000 nəfər onlayn təhsil platformasından ödənişsiz yararlanıb. Vətəndaşlar 80 minə yaxın təlimə müraciət ediblər, 27000 təlimi müvəffəqiyyətlə başa vuraraq beynəlxalq dərəcəli sertifikatlar əldə ediblər. İstifadəçilərin 30%-i platformada təqdim olunan süni intellekt və data elmi sahəsinə aid təlimlərə üstünlük verib. Bununla yanaşı, kommunikasiya bacarıqları, layihə və risklərin idarə olunması, eləcə də biznes sahəsi üzrə təlimlərə də böyük maraq müşahidə olunur.“Milli Proqram” çərçivəsində istifadəçilərin ən çox müraciət etdiyi 10 təlim aşağıdakılardır: Süni intellekt hamı üçün (AI For Everyone);Layihələrin idarəolunmasının əsasları (Foundations of Project Managements)Süni intellektə giriş (Introduction to Artificial Intelligence);Liderlik bacarıqları (Leadership skills);Data elminin əsasları, data hər yerdə (Foundations: Data, data, everywhere); Layihələrin idarəolunmasının əsasları (Project Management Fundamentals); Data elmi nədir? (What is Data Science?); İngilis dilində peşəkar email yazışmaları (Write Professional Emails in English); Sİ, biznes və gələcəyin peşələri (AI, Business & the Future of Work); Layihələrin idarəolunmasına giriş (Introduction to Project Management).Onlayn platformada Oksford, Stenford, Yel, Dyuk, London, Edinburq, Mançestr, Miçiqan, Con Hopkins, İllinoys, Florida, Sidney, eləcə də “Microsoft”, “Google”, “Meta”, IBM, “AWS”, “Oracle”, “Gitlab”, “Intel”, SAP, “Salesforce” kimi dünyanın 350-yə yaxın nüfuzlu universitet və aparıcı texnologiya şirkətlərinin 12000-dən çox sahəvi kurs və proqramı “Milli Proqram” istifadəçiləri üçün əlçatandır. Proqramın məqsədi ölkədə rəqəmsal iqtisadiyyata keçidi sürətləndirmək üçün dördüncü sənaye inqilabı texnologiyaları sahəsində bilik və bacarıqların inkişaf etdirilməsi və əmək bazarında bu sahə üzrə ixtisaslı kadrların hazırlanmasına dəstək olmaqdır. Azərbaycan vətəndaşları yaşından və məşğulluq vəziyyətindən asılı olmayaraq bu imkandan yararlana bilərlər. Qoşulmaq istəyən vətəndaşlar https://form.4sim.gov.az/ linkindən keçid edərək qeydiyyatdan keçə bilərlər. Proqram çərçivəsində 1 il ərzində on minlərlə istifadəçinin dünyanın ən böyük onlayn tədris platforması olan “Coursera”da təlimlərdən faydalanması nəzərdə tutulub.SOCAR, “PASHA Holding”, bp, JOCAP və “Azerconnect Group” şirkətlərinin tərəfdaşlığı ilə həyata keçirilən “Milli Proqram” çərçivəsində “Coursera” platformasında ən çox müraciət olunan 2500 kurs süni intellektin köməyi ilə Azərbaycan dilində altyazı ilə müşayiət olunur. Qeyd edək ki, ötən il “4Sİ Akademiyası”nın ilkin mərhələsində 10 000 nəfər 1 il ərzində növbəli şəkildə “Coursera” platformasında ödənişsiz kurslardan faydalanıb. İştirakçılar 32 min saatdan çox kurs dinləyiblər, təlimləri uğurla tamamlayanlar ümumilikdə 4200 beynəlxalq sertifikat əldə ediblər. Layihə 2024-cü ildə “Coursera” şirkəti tərəfindən “Üstün Nailiyyət Mükafatı 2024” müsabiqəsinin “Süni İntellekt İnnovasiyası” kateqoriyası üzrə qalibi olub. ",2025-07-24 17:25:32.087732
 6 ayda sosial şəbəkələr vasitəsilə 12 min 60 müraciət cavablandırılıb ,https://xeberler.az/new/details/6-ayda-sosial-sebekeler-vasitesile-12-min-60-muraciet-cavablandirilib--35664.htm,https://xeberler.az/img/mid/43191.jpg,01-07-2025, 13:44,E - HÖKUMƏT ,"Bu ilin yanvar-iyun ayları ərzində Dövlət Sosial Müdafiə Fondunun (DSMF) fəaliyyət istiqamətləri üzrə sosial şəbəkələr vasitəsilə 12 min 60 vətəndaş müraciəti cavablandırılıb.Xeberler.az bildirir ki, bu barədə fondun mətbuat xidmətindən məlumat verilib.Qeyd edək ki, müraciətlərin 4 min 74-ü ünvanlı dövlət sosial yardımı, 2 min 660-ı pensiya təyinatı, 3 min 250-si sosial müavinət və təqaüd, 200-ü sosial sığorta və fərdi uçot, 1876-sı isə digər istiqamətlər üzrə olub. ",2025-07-24 17:25:32.792527
 Tokio Milli İnformatika İnstitutundan Azərbaycan aliminə əməkdaşlıq təklif edilib ,https://xeberler.az/new/details/tokio-milli-informatika-institutundan-azerbaycan-alimine-emekdasliq-teklif-edilib--35663.htm,https://xeberler.az/img/mid/43190.jpg,01-07-2025, 13:37,TEXNOLOGİYA ,"Yaponiyanın Tokio Milli İnformatika İnstitutunun dosenti, Elektrik və Elektronika üzrə Mühəndislik İnstitutunun (The Institute of Electrical and Electronics Engineers - IEEE) baş üzvü Frederik Andres Azərbaycan Respublikası Elm və Təhsil Nazirliyi İnformasiya Texnologiyaları İnstitutunun baş elmi işçisi texnika elmləri üzrə fəlsəfə doktoru, dosent Şəfəqət Mahmudovaya əməkdaşlıq təklif edib.Xeberler.az bildirir ki, əməkdaşlıq çərçivəsində informatika, maşın təlimi, böyük verilənlər (Big Data), süni intellekt və digər qabaqcıl istiqamətlər üzrə birgə elmi tədqiqatların aparılması, həmçinin birgə elmi məqalələrin hazırlanması nəzərdə tutulur.Frederik Andres beynəlxalq bazalarda indeksləşən çoxsaylı elmi məqalələrin müəllifidir. Hazırda tərəflər arasında ilkin əlaqələrin qurulması prosesi davam edir. ",2025-07-24 17:25:33.073107
 ABB daşınmaz əmlak bazarı ilə bağlı 3-cü hesabatını yayıb ,https://xeberler.az/new/details/abb-dasinmaz-emlak-bazari-ile-bagli-3-cu-hesabatini-yayib--35662.htm,https://xeberler.az/img/mid/43187.jpg,01-07-2025, 11:44,İNTERNET BANKÇILIQ ,"ABB “Bakı şəhəri üzrə daşınmaz əmlak bazarının təhlili” adlı 3-cü araşdırma hesabatını təqdim edib. Bu araşdırma 2025-ci ilin 1-ci rübü üzrə paytaxtın əmlak bazarındakı vəziyyəti əks etdirir. Son dövrlər daşınmaz əmlakın alqı-satqısında azalmalar müşahidə olunur. Bu da əmlak bazarında müəyyən durğunluq yaradıb. Bu vəziyyət daha çox mənzil və torpaq sahələrinə aiddir. Fərdi yaşayış və qeyri-yaşayış sahələrinin alqı-satqısında artım özünü göstərir. Mənzillərin qiymətlərində davamlı artım da əmlak bazarındakı əsas tendensiyalardandır. İcarə bazarında qiymətlər də davamlı artmaqdadır. ABB-nin yaydığı araşdırmada daşınmaz əmlak bazarındakı dəyişikliklərə təsir göstərən digər mühüm səbəbləri də izləmək mümkündür.Maraqlı tərəflər üçün faydalı olan bu cür araşdırma-hesabatların hazırlanması bir çox xarici bankların geniş istifadə etdiyi təcrübədir. Azərbaycanda bu təcrübəni ilk dəfə məhz ABB tətbiq edib. Bankın mütəmadi olaraq müxtəlif sahələr üzrə yaydığı araşdırma hesabatlarla buradan tanış ola bilərsiniz.ABB-nin müasir, faydalı və universal məhsul və xidmətləri barədə məlumatları Bankın filial və şöbələrindən, https://abb-bank.az/ rəsmi internet səhifəsindən və ya 937 nömrəli Məlumat Mərkəzindən, həmçinin rəsmi Facebook səhifəsindən əldə etmək olar. ",2025-07-24 17:25:33.429617
 “ASAN xidmət”in Çağrı Mərkəzində 10 milyonuncu müraciət qeydə alınıb ,https://xeberler.az/new/details/asan-xidmetin-cagri-merkezinde-10-milyonuncu-muraciet-qeyde-alinib--35661.htm,https://xeberler.az/img/mid/43189.jpg,01-07-2025, 11:36,TƏDBİRLƏR ,"Azərbaycan Respublikasının Prezidenti yanında Vətəndaşlara Xidmət və Sosial İnnovasiyalar üzrə Dövlət Agentliyinin 108 Çağrı Mərkəzinə 10 milyonuncu müraciət daxil olub.Xeberler.az bildirir ki, Agentliyin İctimaiyyətlə əlaqələr şöbəsindən verilən məlumata görə, 2013-cü il fevralın 1-dən fəaliyyətə başlayan 108 Çağrı Mərkəzi “ASAN xidmət”, “ASAN kommunal” mərkəzlərinin, ""ABAD"" publik hüquqi şəxsin, Mənzil İnşaatı Dövlət Agentliyinin fəaliyyəti ilə bağlı informasiya xidmətinin göstərilməsini, xidmətlərlə bağlı şikayət və təkliflərin qəbul olunmasını həyata keçirir. 108 Çağrı Mərkəzi səsboğucu funksiyalı iş masaları, müasir kompüterlər, proqram təminatları, normativ hüquqi baza və operativ məlumat bazası ilə təchiz olunub. Ən son texnologiyalara əsaslanan Sipline Çağrı Mərkəzi və telefoniya sistemi vasitəsilə fasiləsiz və keyfiyyətli xidmət təmin edilir.Gün ərzində orta hesabla 5 mindən çox olmaqla, bu günə qədər ümumilikdə 10 milyon müraciət qəbul olunub.Hazırda 108 Çağrı Mərkəzi vasitəsilə müraciətlərin qəbulu həftənin bazar ertəsi-cümə günləri saat 09:00-dan 18:00-dək canlı rejimdə, qeyri-iş saatlarında, bayram və istirahət günlərində isə avtomatlaşdırılmış rejimdə səsli məlumatlandırma sistemi vasitəsilə həyata keçirilir.Azərbaycanın istənilən regionundan stasionar telefon vasitəsilə “108” nömrəsini yığaraq həmin xidmətlərdən ödənişsiz istifadə oluna bilər. ",2025-07-24 17:25:33.665983
 Ağ Ev: “TikTok” satışı üzrə danışıqlar yüksək səviyyədə davam edir ,https://xeberler.az/new/details/ag-ev:-tiktok-satisi-uzre-danisiqlar-yuksek-seviyyede-davam-edir--35660.htm,https://xeberler.az/img/mid/40438.jpg,01-07-2025, 09:16,SOSİAL MEDIA ,"“ABŞ və Çin arasında “TikTok” sosial şəbəkəsi ilə bağlı danışıqlar ən yüksək səviyyədə aparılır”.Xeberler.az məlumat verir ki, bunu Ağ Evin mətbuat katibi Karolayn Levitt jurnalistlər üçün keçirdiyi növbəti brifinqdə deyib.“Deyə bilərəm ki, “TikTok”un satışı ilə bağlı Çinlə danışıqlar ən yüksək səviyyədə aparılır, davam edəcək”, - deyə o qeyd edib.ABŞ və Hindistan arasında ticarət sazişinin bağlanmasının perspektivləri ilə bağlı suala cavab olaraq, Levitt razılaşmaların təsdiq mərhələsində olduğunu vurğulayaraq, Amerika administrasiyasının buna çox yaxın zamanda münasibət bildirəcəyini bildirib.“Hindistan ABŞ-nin Asiya-Sakit okean regionunda strateji müttəfiqi olaraq qalır və ABŞ prezidenti Donald Tramp Hindistanın baş naziri Narendra Modi ilə çox yaxşı münasibətlər saxlayır”. ",2025-07-24 17:25:34.352782
 “Amazon”da işləyən robotların sayı oradakı insanların sayını keçə bilər ,https://xeberler.az/new/details/amazonda-isleyen-robotlarin-sayi-oradaki-insanlarin-sayini-kece-biler--35659.htm,https://xeberler.az/img/mid/42235.jpg,01-07-2025, 09:13,TEXNOLOGİYA ,"Texnologiya nəhəngi “Amazon”un anbarlarında istifadə olunan robotların sayı tezliklə orada işləyən insanların sayını keçə bilər.Xeberler.az bildirir ki, bu barədə “Wall Street Journal” məlumat yayıb.Qəzetin yazdığına görə, şirkətin anbarlarında bir milyondan çox robot işləyir, bu, Amazon üçün rekord göstəricidir və artıq anbarlardakı personalın sayına demək olar ki, bərabərdir.Amazon tərəfindən bu və ya digər şəkildə çatdırılan sifarişlərin 75%-də robotlar iştirak edir. Robotlar şirkətə məhsuldarlığı artırmağa və eyni zamanda yeni əməkdaşların işə götürülmə sürətini azaltmağa imkan verib.Nəşr xatırladıb ki, Amazon 2012-ci ildən robot istehsal edən Kiva Systems (indiki Amazon Robotics) şirkətini 775 milyon dollara aldıqdan sonra proseslərin avtomatlaşdırılması üzərində fəal işləyib.O zaman robotlar əsasən ağır yükləri daşıya bilib, lakin zaman keçdikcə onları qaldırmağa, çeşidləməyə və qablaşdırmağa öyrədilib.  ",2025-07-24 17:25:34.964311
 Hakerlər Trampın yaxın çevrəsinin elektron məktublarını oğurlayıblar ,https://xeberler.az/new/details/hakerler-trampin-yaxin-cevresinin-elektron-mektublarini-ogurlayiblar--35658.htm,https://xeberler.az/img/mid/43184.jpg,01-07-2025, 08:10,TƏHLÜKƏSİZLİK ,"İranla əlaqəsi olduğu iddia edilən hakerlər Ağ Evin aparat rəhbəri Syuzan Uayls və ABŞ prezidenti Donald Trampın vəkili Lindsi Halliqanın oğurlanmış elektron məktublarını yaymaqla hədələyiblər.Xeberler.az bildirir ki, bu barədə “Reuters” məlumat yayıb.“İranla əlaqəsi olan hakerlər ABŞ prezidenti Donald Trampın yaxın çevrəsindən oğurlanmış daha çox elektron məktubları yaymaqla hədələyiblər. Hakerlər bildiriblər ki, Ağ Ev aparatının rəhbəri Syuzan Uayls, Trampın vəkili Lindsi Halliqan, Trampın müşaviri Rocer Stoun və porno aktrisa Stormi Danielsin hesablarından təxminən 100 qiqabaytlıq elektron məktublar var”, -deyə məlumatda qeyd edilib.Agentliyin məlumatına görə, hakerlər materialların satışının mümkünlüyünü bəyan ediblər, lakin onlar elektron məktubların məzmununu təsvir etməyiblər.May ayında “Wall Street Journal” xəbər vermişdi ki, Ağ Evdə növbəti məlumat sızması baş verib. Bu dəfə hakerlər Ağ Evin Aparat rəhbəri Syuzan Uaylsın şəxsi əlaqələrinə giriş əldə edib və onun adından Konqres üzvləri və korporativ rəhbərlərlə əlaqə saxlayıblar.  ",2025-07-24 17:25:35.666394
 Süni intellekt narahatedici davranışlara səbəb olur ,https://xeberler.az/new/details/suni-intellekt-narahatedici-davranislara-sebeb-olur--35657.htm,https://xeberler.az/img/mid/42416.jpg,01-07-2025, 07:56,SÜNİ İNTELLEKT VƏ DATA ,"Süni intellekt sistemlərinin inkişafında son illərdə müşahidə edilən sürətli irəliləyişlər bu texnologiyanın gücünü artırmaqla yanaşı, bir sıra narahatedici davranışların da ortaya çıxmasına səbəb olub.Xeberler.az “sciencealert.com”a istinadən məlumat verir ki, tədqiqatçılar bəzi qabaqcıl modellərdə yalan danışmaq, strateji aldatma və hətta istifadəçiləri və ya yaradıcıları təhdid etmək kimi halların qeydə alındığını bildirirlər. “Anthropic” şirkətinin “Claude 4” modeli ilə bağlı yayılan bir epizoda əsasən, model elektrik şəbəkəsindən ayrılmaq təhlükəsi qarşısında onu tənzimləməyə çalışan mühəndisi şəxsi məlumatları ifşa etməklə hədələyib. Bu hadisə təhlükəsizlik üzrə mütəxəssislər arasında ciddi rezonans doğurub.“OpenAI” tərəfindən yaradılan və “o1” kod adı ilə tanınan digər bir model isə özünü xarici serverlərə yükləməyə cəhd etdikdən sonra bu davranışı inkar edib. Bu hadisələr süni intellektin davranışlarının nə dərəcədə proqnozlaşdırıla biləcəyinə dair suallar doğurur. Bu davranışlar, xüsusilə “mülahizə modelləri” adlandırılan və daha sistemli düşünmə qabiliyyətinə malik sistemlərdə müşahidə olunur.Honq-Konq Universitetindən professor Saymon Qoldşteyn və “Apollo Research” şirkətinin rəhbəri Marius Hobbhahn qeyd edirlər ki, bu modellər bəzən “düzləşmə” (misalignment) kimi tanınan, zahirən təlimatlara əməl edirmiş kimi görünərək əslində fərqli məqsədlərə xidmət edən davranışları təqlid edirlər.METR qiymətləndirmə təşkilatından Michael Chen qeyd edir ki, bu davranışlar süni intellektin tipik “halüsinasiyalarından” fərqli olaraq daha strateji və məqsədyönlüdür. “Bu, sadəcə səhv cavablar deyil, məqsədli aldatmadır”, – deyə M.Hobbhahn bildirir.Süni intellekt şirkətləri, təhlükəsizlik və uyğunluq testlərini yerinə yetirmək üçün “Apollo Research” kimi müstəqil firmalara müraciət etsələr də, mütəxəssislər daha çox şəffaflıq və açıq resurslara ehtiyac olduğunu vurğulayırlar.Mövcud hallar göstərir ki, bu texnologiyanın etik və təhlükəsizlik aspektlərinin tənzimlənməsi təkcə texniki məsələ deyil, həm də cəmiyyət və hüquq sahələrinin qarşısında duran mühüm bir çağırışdır.     ",2025-07-24 17:25:36.275488
 Daha 2 KOB subyektinə “Startap” şəhadətnaməsi verilib ,https://xeberler.az/new/details/daha-2-kob-subyektine-startap-sehadetnamesi-verilib--35656.htm,https://xeberler.az/img/mid/43183.jpg,30-06-2025, 20:55,STARTAP AZƏRBAYCAN ,"Kiçik və Orta Biznesin İnkişafı Agentliyi (KOBİA) tərəfindən daha 2 KOB subyektinə “Startap” şəhadətnaməsi verilib.Xeberler.az məlumat verir ki, müvafiq sənədin verilməsi üzrə KOBİA-da yaradılmış Ekspertlər Şurasının növbəti iclasında 7 layihəyə baxılıb və onlardan 2-nə “Startap” şəhadətnaməsinin verilməsi barədə qərar qəbul olunub.“Startap” şəhadətnamələri ""İloyal"" MMC-nin müştəri loyallığı və rəqəmsal menyu idarəetmə platforması və fərdi sahibkar Cəmil Muradovun qida və qeyri-qida məhsullarının satışı üzrə onlayn “marketpleys” və çatdırılma xidməti layihələri üçün təqdim edilib. Ümumilikdə, indiyədək KOBİA tərəfindən 215 KOB subyektinə “Startap” şəhadətnaməsi verilib.“Startap” şəhadətnaməsi KOB subyektlərini şəhadətnaməni aldıqları tarixdən etibarən innovasiya fəaliyyətindən əldə etdikləri gəlirlər üzrə mənfəət və ya gəlir vergisindən 3 il müddətinə azad edir. ",2025-07-24 17:25:36.629479
 Şuşada İƏT biznes forumu keçiriləcək ,https://xeberler.az/new/details/susada-iet-biznes-forumu-kecirilecek--35655.htm,https://xeberler.az/img/mid/43181.jpg,30-06-2025, 18:22,TƏDBİRLƏR ,"2 iyul tarixində Şuşa şəhərində İqtisadiyyat Nazirliyi, İxracın və İnvestisiyaların Təşviqi Agentliyi – AZPROMO, İqtisadi Əməkdaşlıq Təşkilatının (İƏT) Katibliyi və İƏT Ticarət və Sənaye Palataları Konfederasiyasının təşkilatçılığı ilə 6-cı İƏT biznes forumu keçiriləcək.Xeberler.az məlumat verir ki, bu barədə İqtisadiyyat Nazirliyindən bildirilib.Tədbir Azərbaycan Respublikasının Prezidenti İlham Əliyevin təşəbbüsü ilə ilk dəfə keçiriləcək “İƏT Həftəsi” çərçivəsində baş tutacaq.Forumun keçirilməsində məqsəd İƏT regionunda investisiyalar və ticarətin təşviqi, işgüzar dairələr arasında əməkdaşlığın gücləndirilməsi və dayanıqlı iqtisadi inkişafın dəstəklənməsidir.Tədbirdə ərzaq, kənd təsərrüfatı, tekstil, İKT, turizm, nəqliyyat və dairəvi iqtisadiyyat sektorlarında işbirliyinin şaxələndirilməsi imkanları, eləcə də digər məsələlər müzakirə olunacaq. Tədbir çərçivəsində “biznes-dövlət” (B2G), “biznes-biznes” (B2B) formatlarında görüşlər təşkil ediləcək. ",2025-07-24 17:25:37.249806
 “İnternetə qoşulma və internet infrastrukturu” İşçi qrupunun iclası keçirilib ,https://xeberler.az/new/details/internete-qosulma-ve-internet-infrastrukturu-isci-qrupunun-iclasi-kecirilib--35654.htm,https://xeberler.az/img/mid/43178.jpg,30-06-2025, 18:14,İNTERNET ,"İyunun 30-da Biznes Mühiti və Beynəlxalq Reytinqlər üzrə Komissiyanın Rəqəmsal İnkişaf və Nəqliyyat Nazirliyi tərəfindən rəhbərliyi həyata keçirilən “İnternetə qoşulma və internet infrastrukturu” İşçi qrupunun növbəti iclası keçirilib. İclasda İşçi qrupun rəhbəri və üzvləri, eləcə də özəl sektor nümayəndələri iştirak ediblər.Xeberler.az bildirir ki, tədbirdə Dünya Bankı Qrupunun “Business ready” hesabatının “Kommunal xidmətlər (internet)” indikatoru ilə bağlı müvafiq sahədə təkmilləşmələrin və kommunikasiyanın həyata keçirilməsinə dair 2025-ci il “Yol xəritəsi” üzrə I rüb ərzində görülmüş işlərin müzakirəsi aparılıb və qarşıda duran vəzifələr müəyyən edilib.İşçi qrupun rəhbəri, rəqəmsal inkişaf və nəqliyyat nazirinin müavini Saməddin Əsədov biznes mühitinin əlverişliyinin artırılması və beynəlxalq reytinqlərdə ölkəmizin mövqeyinin daha da yaxşılaşdırılması məqsədilə Rəqəmsal İnkişaf və Nəqliyyat Nazirliyi və digər aidiyyəti qurumlar tərəfindən müvafiq tədbirlərin görüldüyünü qeyd edib.Nazir müavini bildirib ki, Dünya Bankı tərəfindən Nazirliyə ünvanlanan sorğu anketinə cavab olaraq hesabat xarakterli müvafiq məlumatlar yanvar ayının əvvəlində aidiyyəti üzrə təqdim edilib və həmin göstəricilərə əsasən “Business ready” hesabatının 2025-ci il oktyabr ayında dərc ediləcək növbəti nəşrində Azərbaycan üzrə qiymətləndirmə ilə tanış olmaq mümkün olacaq. ",2025-07-24 17:25:37.526621
 “Elm və təhsilə birgə baxış” layihəsi çərçivəsində görüş keçirilib ,https://xeberler.az/new/details/elm-ve-tehsile-birge-baxis-layihesi-cercivesinde-gorus-kecirilib--35653.htm,https://xeberler.az/img/mid/43177.jpg,30-06-2025, 16:44,TƏDBİRLƏR ,"Elm və Təhsil Nazirliyinin “Elm və təhsilə birgə baxış” layihəsi çərçivəsində nazirliyin Elm, ali və peşə təhsili şöbəsinin rəhbərliyi və əməkdaşlarının iştirakı ilə İnformasiya Texnologiyaları İnstitutunda görüş keçirilib.Xeberler.az məlumat verir ki, görüşün əsas məqsədi informasiya texnologiyaları sahəsində fəaliyyət göstərən elmi müəssisə ilə tanışlıq, elm və təhsil sahəsində əməkdaşlıq imkanlarının müzakirəsi və qarşılıqlı təcrübə mübadiləsinin təşviqi olub.Görüş zamanı müəssisənin innovasiya və rəqəmsal texnologiyalar üzrə prioritet istiqamətləri, həmçinin elm və təhsil müəssisələri ilə əməkdaşlıq imkanları barədə məlumat verilib, fikir mübadiləsi aparılıb.Elm və Təhsil Nazirliyinin əməkdaşları binanın tarixi, ümumi infrastrukturu və əsas fəaliyyət istiqamətləri, texnoloji avadanlıqlarla və əməkdaşların iş şəraiti ilə tanış olublar.Görüş iştirakçıları sözügedən layihə çərçivəsində keçirilən bu formatlı görüşlərin qarşılıqlı əməkdaşlığa və texnologiyayönümlü potensialın birgə inkişafına töhfə verəcəyini vurğulayıblar.   ",2025-07-24 17:25:37.770448
 “Azərkosmos”un ixrac gəlirləri azalıb ,https://xeberler.az/new/details/azerkosmosun-ixrac-gelirleri-azalib--35652.htm,https://xeberler.az/img/mid/41412.jpg,30-06-2025, 16:34,AVADANLIQ ,"Bu ilin yanvar-may aylarında Azərbaycan Kosmik Agentliyi(Azərkosmos) dünyanın 40 ölkəsinə 7 milyon ABŞ dolları dəyərində peyk telekommunikasiya xidmətləri ixrac edib.Xeberler.az bildirir ki, bu barədə İqtisadi İslahatların Təhlili və Kommunikasiya Mərkəzinin təqdim etdiyi ""İxrac icmalı""nın iyun sayında qeyd olunub.Məlumata görə, bu, ötən ilin eyni dövrü ilə müqayisədə 11,4 % azdır.Beş ayda “Azərkosmos”un xidmət ixracından əldə etdiyi gəlir onun ümumi gəlirlərinin 65%-ni təşkil edib.Bu ilin may ayında isə “Azərkosmos” dünyanın 33 ölkəsinə 1,4 milyon ABŞ dolları dəyərində xidmət ixrac edib.Hesabat dövründə peyk telekommunikasiya xidmətlərinin ixracının ilk beşliyində 1,9 milyon ABŞ dolları ilə Birləşmiş Krallıq, 1,5 milyon ABŞ dolları ilə Lüksemburq, 345,6 min ABŞ dolları ilə Nigeriya, 300,6 min ABŞ dolları ilə Türkiyə, 298,2 min ABŞ dolları ilə Misir qərarlaşıb. ",2025-07-24 17:25:38.037846
 İnformasiya Texnologiyaları İnstitutu ilə GEANT arasında fikir mübadiləsi aparılıb ,https://xeberler.az/new/details/informasiya-texnologiyalari-institutu-ile-geant-arasinda-fikir-mubadilesi-aparilib--35651.htm,https://xeberler.az/img/mid/43173.jpg,30-06-2025, 16:31,PROQRAMLAR ,"GEANT-ın Baş Assambleyasının iclası çərçivəsində AMEA-nın vitse-prezidenti, Elm və Təhsil Nazirliyi İnformasiya Texnologiyaları İnstitutunun baş direktoru akademik Rasim Əliquliyevlə bu qurumun icraçı direktoru Lise Fuhr arasında görüş keçirilib.Xeberler.az məlumat verir ki, görüşdə GEANT ilə İnformasiya Texnologiyaları İnstitutu arasında strateji əməkdaşlığın yeni mərhələdə davam etdirilməsi, “AzScienceNet” şəbəkə infrastrukturunun Avropa tədqiqat və təhsil şəbəkələri ilə inteqrasiyasının genişləndirilməsi, GEANT-ın təqdim etdiyi xidmətlərdən daha səmərəli istifadənin təmin edilməsi və birgə layihələrin reallaşdırılması ilə bağlı geniş fikir mübadiləsi aparılıb.Həmçinin 2025-ci ilin oktyabr ayında “AzScienceNet” şəbəkəsinin mövcud vəziyyəti, imkanları və inkişaf perspektivlərinə həsr olunmuş beynəlxalq konfransın keçirilməsi məsələsi müzakirə olunub, GEANT Assosiasiyasının məsul nümayəndələrinin bu tədbirdə fəal iştirakının əhəmiyyəti vurğulanıb.Görüş çərçivəsində akademik Rasim Əliquliyevə GEANT tərəfindən “AzScienceNet” şəbəkəsinin 2025-ci il üçün rəsmi üzvlük statusunu təsdiqləyən sertifikat təqdim olunub. ",2025-07-24 17:25:38.348312
" Almaniya ""DeepSeek""in App Store və Play Store-dan silinməsini tələb edir ",https://xeberler.az/new/details/almaniya-deepseekin-app-store-ve-play-store-dan-silinmesini-teleb-edir--35650.htm,https://xeberler.az/img/mid/41359.jpg,30-06-2025, 14:16,SOSİAL MEDIA ,"Almaniyanın Berlin Eyaləti Məlumatların Qorunması və Azadlığı Komissarlığı, Çin mənşəli süni intellekt tətbiqi DeepSeek-in istifadəçilərin şəxsi məlumatlarını qanunsuz şəkildə Çinə göndərdiyini və Avropa Birliyinin məlumatların qorunması qaydalarını pozduğunu açıqlayıb. Buna görə də Almaniya rəsmiləri Apple və Google şirkətlərinə müraciət edərək, DeepSeek tətbiqinin App Store və Google Play Store-dan silinməsini tələb edib.Xeberler.az bildirir ki, DeepSeek şirkəti istifadəçi məlumatlarının təhlükəsizliyini təmin etdiyini sübut edə bilməyib. Eyni zamanda, Çin hakimiyyətinin Çinli şirkətlərin şəxsi məlumatlara geniş çıxış haqqı olduğu və bu səbəbdən Avropa vətəndaşlarının gizlilik hüquqlarının təhlükədə olduğu vurğulanıb.Almaniya rəsmiləri DeepSeek-dən Avropa Birliyindən kənara məlumat göndərməklə bağlı qanuni tələblərə əməl etməsini, yoxsa tətbiqin Almaniya bazarından çıxarılmasını tələb edib. Lakin şirkət bu tələblərə cavab verməyib.Qeyd edək ki, DeepSeek tətbiqi əvvəllər də İtaliyada oxşar səbəblərdən qadağan olunmuş və orada da App Store və Google Play-dən çıxarılmışdı.Avropada istifadəçi hüquqlarını qoruyan təşkilatlar DeepSeek tətbiqinin həm Çin tərəfindən hazırlanıb, həm də Çin serverlərindən idarə edildiyini bildirir. Tətbiqin gizlilik qaydalarına görə, istifadəçi məlumatları Çin serverlərində saxlanılır və işlənir ki, bu da istifadəçi məlumatlarının təhlükəsizliyi üçün narahatlıq yaradır.Apple və Google mövzu ilə bağlı hələlik rəsmi açıqlama verməyiblər.  ",2025-07-24 17:25:38.934142
 “Yolumuz Qarabağ”a portalında icazələrin verilməsi müvəqqəti dayandırılıb ,https://xeberler.az/new/details/yolumuz-qarabaga-portalinda-icazelerin-verilmesi-muveqqeti-dayandirilib--35649.htm,https://xeberler.az/img/mid/43170.jpg,30-06-2025, 14:05,E - HÖKUMƏT ,"30 iyun-6 iyul tarixlərində işğaldan izad edilmiş ərazilərdə keçiriləcək dövlət tədbiri ilə əlaqədar “Yolumuz Qarabağ”a portalından 9 istiqamət üzrə (Suqovuşan, Füzuli, Şuşa, Xankəndi, Xocalı, Xocavənd, Ağdərə, Ağdam, Laçın) gedişlər ləğv olunub.Xeberler.az məlumat verir ki, bu barədə Azərbaycan Yerüstü Nəqliyyat Agentliyindən (AYNA) bildirilib. Qeyd edilib ki, bu barədə vətəndaşlara əvvəlcədən SMS bildiriş göndərilib. Zəngilan və Cəbrayıl rayonlarına səfərlə bağlı isə heç bir məhdudiyyət tətbiq olunmayıb. ",2025-07-24 17:25:39.666413
 “Türk iqtisadi icmalı”nın 2025-ci ilin I rübünə dair buraxılışı nəşr edilib ,https://xeberler.az/new/details/turk-iqtisadi-icmalinin-2025-ci-ilin-i-rubune-dair-buraxilisi-nesr-edilib--35648.htm,https://xeberler.az/img/mid/43169.jpg,30-06-2025, 14:01,İNVESTİSİYA ,"İqtisadi İslahatların Təhlili və Kommunikasiya Mərkəzinin (İİTKM) Türk Dövlətləri Təşkilatının Katibliyi ilə birgə 8 dildə təqdim etdiyi “Türk iqtisadi icmalı”nın 2025-ci ilin birinci rübünə dair buraxılışı nəşr edilib.Xeberler.az məlumat verir ki, İİTKM-in Türk Dünyası Araşdırmalar Mərkəzi tərəfindən hazırlanan hesabata əsasən, qlobal qeyri-müəyyənlik fonunda Türk dövlətləri güclü iqtisadi artım, ticarət və investisiya performansı ilə dünya iqtisadiyyatının artım tempini üstələyib. Türk Dövlətləri Təşkilatının (TDT) üzv və müşahidəçi dövlətləri – Azərbaycan, Qazaxıstan, Qırğızıstan, Türkiyə, Özbəkistan, Türkmənistan, Macarıstan və Şimali Kipr Türk Respublikası – birgə ÜDM həcmini 593.8 milyard ABŞ dollarına çatdıraraq qlobal iqtisadiyyatın 2.1%-ni təşkil edib.Orta hesabla 5.04% iqtisadi artım qeydə alan Türk dövlətləri Dünya Bankının 2025-ci il üçün hesabladığı 2.3%-lik qlobal orta göstəricini iki dəfə üstələyib. Qırğızıstan 13.1%, Özbəkistan 6.8%, ŞKTR 6.4%, Türkmənistan 6.3%, Qazaxıstan 5.6% artım nümayiş etdirib, Türkiyə və Azərbaycan isə müvafiq olaraq 2.0% və 0.3% səviyyəsində mülayim artım əldə edib. Macarıstanda isə ÜDM-də cüzi azalma (-0.2%) müşahidə olunub.Ticarət sahəsində də güclü göstəricilər qeydə alınıb: TDT ölkələrinin ümumi ticarət dövriyyəsi 369.3 milyard ABŞ dollarına çataraq qlobal ticarətin 4.4%-ni təşkil edib (WTO, UNCTAD, 2025). Bu göstərici TDT ölkələrinin qlobal ÜDM-dəki payından ikiqat çoxdur. Türkiyə, Qazaxıstan, Özbəkistan və Azərbaycanda ixracın artması müşahidə edilib. Xüsusilə Qazaxıstan və Azərbaycan Orta Dəhliz üzrə yük axınlarında davamlı artıma nail olub. Sektorlar üzrə göstəricilər də diqqətəlayiq olub. Qırğızıstanın kənd təsərrüfatı istehsalı 17% artıb ki, bu da suvarma infrastrukturunun genişləndirilməsi və subsidiyalar hesabına gerçəkləşib. Özbəkistanda ərzaq məhsullarının istehsalı 7.4% artıb, aqro-ixrac genişlənib. Qazaxıstan taxıl ixracını 22% artıraraq Çin və Türkiyə ilə ərzaq təhlükəsizliyi əməkdaşlığını gücləndirib.Sənaye sahəsində Türkiyədə artım əsasən avtomobil və maşınqayırma sektorlarında baş verib. Özbəkistanda yüngül sənaye və tekstil sektorunda ikirəqəmli artım qeydə alınıb, bu artıma re-eksport fəaliyyəti və xarici investisiyalar töhfə verib. Azərbaycanda qeyri-neft sənayesi 4.1% artaraq emal sənayesi və tikinti materialları üzrə inkişafla seçilib. Nəqliyyat və logistika sahəsində də irəliləyişlər olub, Bakı Limanı Orta Dəhliz üzrə konteyner axınını əhəmiyyətli dərəcədə artırıb, Özbəkistan isə yeni multimodal logistika mərkəzi istifadəyə verib.Rəqəmsal transformasiya sahəsində də irəliləyişlər müşahidə edilib. Özbəkistan İKT islahatlarını sürətləndirib, Qırğızıstan isə əsas şəhərlərdə “Safe City” sistemlərini pilot mərhələdə tətbiq edib.Hesabat dövründə Qazaxıstan 7 milyard ABŞ dollarından çox xarici investisiya cəlb edib, Türkiyə və Özbəkistan isə sənaye və rəqəmsal sahələrdə əsas investisiya istiqamətləri olaraq qalıb. Qırğızıstan sabit kapitala qoyulan investisiyalarda 90%-ə yaxın artım göstərib, ŞKTR-də bank aktivləri 43% artıb. Qazaxıstanın bank sektorunun aktivləri isə 17% yüksəlib. Yaşıl və rəqəmsal keçid sahəsində də mühüm addımlar atılıb. Azərbaycan, Qazaxıstan və Özbəkistan COP29 çərçivəsində razılaşdırılmış Xəzər-Qara Dəniz-Avropa Yaşıl Enerji Dəhlizi üzrə irəliləyişə nail olub. Özbəkistan isə 2030-cu ilə qədər enerji istehsalının 40%-ni bərpa olunan mənbələrdən təmin etməyi qarşısına məqsəd qoyub. Bişkek 2025-ci il üçün “Rəqəmsal Paytaxt” elan edilib (OTS, UNEP).Bütövlükdə, Türk dövlətləri strateji dəhlizlər, yüksək ticarət intensivliyi və investisiya dinamikası ilə iqtisadi dayanıqlıq, artan inteqrasiya və qlobal dəyər zəncirlərində rolunu artırır. “Türk Dünyası 2040 Vizyonu” çərçivəsində region dayanıqlı inkişaf, ticarət əlaqələrinin gücləndirilməsi və Avrasiya üzrə birləşdirici rolu artırmaq istiqamətində sadiqliyini nümayiş etdirir. “Türk iqtisadi icmalı” statistik nəşrinin Azərbaycan variantı ilə bu linkdən: https://ereforms.gov.az/files/te_review/pdf/az/turkic-economic-outlook-2025-january-march-no4_doc_az.pdfingilis variantı ilə bu linkdən: https://ereforms.gov.az/files/te_review/pdf/en/turkic-economic-outlook-2025-january-march-no4_doc_en.pdfrus variantı ilə bu linkdən: https://ereforms.gov.az/files/te_review/pdf/ru/turkic-economic-outlook-2025-january-march-no4_doc_ru.pdftürk variantı ilə bu linkdən:  https://ereforms.gov.az/files/te_review/pdf/tr/turkic-economic-outlook-2025-january-march-no4_doc_tr.pdfmacar variantı ilə bu linkdən: https://ereforms.gov.az/files/te_review/pdf/hu/turkic-economic-outlook-2025-january-march-no4_doc_hu.pdfözbək variantı ilə bu linkdən:  https://ereforms.gov.az/files/te_review/pdf/uz/turkic-economic-outlook-2025-january-march-no4_doc_uz.pdfqazax variantı ilə bu linkdən: https://ereforms.gov.az/files/te_review/pdf/kz/turkic-economic-outlook-2025-january-march-no4_doc_kz.pdfqırğız variantı ilə isə bu linkdən: https://ereforms.gov.az/files/te_review/pdf/kg/turkic-economic-outlook-2025-january-march-no4_doc_kr.pdf tanış olmaq mümkündür. ",2025-07-24 17:25:40.262097
" İİTKM “Ən innovativ monitorinq və qiymətləndirmə təşəbbüsü"" mükafatı alıb ",https://xeberler.az/new/details/iitkm-en-innovativ-monitorinq-ve-qiymetlendirme-tesebbusu-mukafati-alib--35647.htm,https://xeberler.az/img/mid/43168.jpg,30-06-2025, 13:53,TƏDBİRLƏR ,"İqtisadi İslahatların Təhlili və Kommunikasiya Mərkəzi (İİTKM) Böyük Britaniyada yerləşən “Global Business Outlook” nəşriyyatının təşkil etdiyi “Global Business Outlook Awards 2025” beynəlxalq müsabiqəsində “Government Services” nominasiyası üzrə ali mükafata layiq görülüb.Xeberler.az bildirir ki, mərkəzə “Ən innovativ monitorinq və qiymətləndirmə təşəbbüsü – Böyük Qayıdış – Azərbaycan 2025” (Most Innovative Monitoring and Evaluation Initiative – Great Return – Azerbaijan 2025) adlı nüfuzlu mükafat təqdim olunub.Mükafatın təqdim edilməsində əsas meyar kimi Mərkəzin Nazirlər Kabinetinin tapşırığına əsasən “İşğaldan azad edilmiş ərazilərə Böyük Qayıdışa dair I Dövlət Proqramı”nın icrasının monitorinqi və qiymətləndirilməsi məqsədilə rəqəmsal platforma yaratması, bu çərçivədə layihə idarəetməsi, data analitikası, coğrafi informasiya sistemləri, videomüşahidə və süni intellekt texnologiyalarından səmərəli istifadə etməsi qeyd olunub.Bu beynəlxalq mükafat Mərkəzin rəqəmsal dövlət idarəçiliyi və monitorinq sahəsində qabaqcıl yanaşmalar tətbiq etməklə nümunəvi idarəetmə modeli formalaşdırdığını bir daha sübut edir.Belə ki, Mərkəz tərəfindən:1. Coğrafi İnformasiya Sistemləri (CİS) və videomüşahidə texnologiyaları vasitəsiləreal vaxtda məlumatların izlənməsi təmin edilib,2. Risklərin erkən mərhələdə qiymətləndirilməsi və dəyərə əsaslanan idarəetməmodelləri (CPI – Xərclərin Performans İndeksi, SPI – İcra Performans İndeksi) tətbiq olunub,3. İctimaiyyətlə operativ əlaqənin qurulması üçün süni intellekt əsaslı çatbot texnologiyasından istifadə edilib,4. Həmçinin, OECD/DAC standartlarına uyğun çoxsəviyyəli və şəffaf performans monitorinq sistemi hazırlanıb.“Global Business Outlook Awards 2025” müsabiqəsinin “Texnologiya” kateqoriyasında İİTKM-lə yanaşı bir sıra nüfuzlu milli və regional şirkətlər də qalib elan olunub.Bu uğur Mərkəzin texnoloji innovasiya sahəsində qabaqcıl mövqeyini və beynəlxalq səviyyədə rəqabətə davamlı institut statusunu bir daha təsdiq edir.Azərbaycanın dövlət texnologiyaları (GovTech) sahəsində əldə etdiyi bu ali beynəlxalq mükafat Prezident İlham Əliyevin rəhbərliyi ilə həyata keçirilən iqtisadi islahatların, o cümlədən proqraməsaslı idarəetmə və nəticəəsaslı büdcələşmə sahəsindəki uğurlu strategiyasının beynəlxalq səviyyədə yüksək qiymətləndirilməsidir.Dövlət başçısının təşəbbüsü və rəhbərliyi ilə formalaşan iqtisadi islahatların idarə edilməsi modeli qlobal miqyasda dövlət idarəçiliyi üçün uğurlu bir nümunə kimi qəbul olunur.Mənbə: https://globalbusinessoutlook.com/award-winners-2025-government-services/ ",2025-07-24 17:25:41.156655
 AZSTAND yeni Texniki Komitə yaradıb ,https://xeberler.az/new/details/azstand-yeni-texniki-komite-yaradib--35646.htm,https://xeberler.az/img/mid/43167.jpg,30-06-2025, 11:44,PROQRAMLAR ,"Prezident yanında Antiinhisar və İstehlak Bazarına Nəzarət Dövlət Agentliyinin tabeliyində olan Azərbaycan Standartlaşdırma İnstitutu (AZSTAND) Azərbaycan Milli Elmlər Akademiyasının “Elm” nəşriyyatının bazasında “İnformasiya, sənədləşdirmə, nəşriyyat və kitabxana işi” standartlaşdırma üzrə Texniki Komitə (AZSTAND/TK 52 ) təsis edib.Xeberler.az AZSTAND-a istinadən bildirir ki, Texniki Komitənin əsas məqsədi fəaliyyət istiqamətləri üzrə vahid texniki yanaşmanın formalaşdırılması, milli informasiya infrastrukturunun inkişafı, nəşriyyatlar, kitabxanalar, arxivlər, muzeylər, indeksləşdirmə, sənəd mühafizəsi, rəqəmsal informasiya sistemləri və digər əlaqəli sahələrdə xidmət və məhsulların keyfiyyətinin artırılması, eləcə də beynəlxalq tələblərə uyğunlaşdırılmasına istiqamətlənmiş dövlət standartlarının hazırlanmasıdır.Belə standartlar gələcəkdə elmi informasiya və sənədləşdirmə sahələrində vahid terminoloji bazanın yaradəlmasına və tətbiqinə imkan verəcək.AZSTAND/TK 52-nin tərkibinə nəşriyyat və mətbuat, ali təhsil müəssisələri, o cümlədən elmi-təqdiqat institutlarının nümayəndələri daxil edilib. ",2025-07-24 17:25:41.779576
 Bakı Ali Neft Məktəbində data analitikası ixtisası açılır ,https://xeberler.az/new/details/baki-ali-neft-mektebinde-data-analitikasi-ixtisasi-acilir--35645.htm,https://xeberler.az/img/mid/43166.jpg,30-06-2025, 11:39,PROQRAMLAR ,"Bakı Ali Neft Məktəbində (BANM) data analitikası ixtisası açılır.Xeberler.az məlumat verir ki, yeni ixtisasın açılmasında məqsəd böyük həcmli məlumatların toplanması, təhlili, vizuallaşdırılması və əsaslandırılmış qərarların verilməsi bacarıqlarını formalaşdırmaqdır. Tələbələr riyazi modelləşdirmə, statistika, proqramlaşdırma (Python, R, SQL), məlumat vizuallaşdırması və analitik düşüncə kimi əsas bacarıqlara yiyələnəcəklər.Data analitikası iqtisadiyyat, maliyyə, səhiyyə, informasiya texnologiyaları, logistika, təhsil və dövlət sektorunda tətbiq edilir.Bu ixtisası bitirənlər data analitiki, “Data Scientist”, biznes analitiki, məlumat mühəndisi, vizuallaşdırma üzrə mütəxəssis kimi fəaliyyət göstərə bilərlər.Yeni ixtisas üzrə “Data Science”, süni intellekt, statistik modelləşdirmə, proqram mühəndisliyi və maliyyə üzrə magistr və doktorantura proqramları kimi təhsil imkanları mövcuddur. ",2025-07-24 17:25:42.273413
 “ASAN xidmət” modeli Ruandada tətbiq ediləcək ,https://xeberler.az/new/details/asan-xidmet-modeli-ruandada-tetbiq-edilecek--35644.htm,https://xeberler.az/img/mid/43164.jpg,30-06-2025, 10:36,TƏDBİRLƏR ,"“ASAN xidmət” Ruandada tətbiq ediləcək.Xeberler.az bildirir ki, bu barədə Azərbaycan Prezidenti yanında Vətəndaşlara Xidmət və Sosial İnnovasiyalar üzrə Dövlət Agentliyindən məlumat verilib.Qeyd edək ki, agentlik sədri Ülvi Mehdiyevin rəhbərlik etdiyi nümayəndə heyəti Ruandanın dəvəti ilə bu ölkəyə səfər edib.Səfər çərçivəsində Ruandanın İnkişaf Şurası, Ruandanın dövlət xidməti naziri, eləcə də digər aidiyyati qurumların rəhbər vəzifəli şəxslərinin iştirakı ilə görüş keçirilib. Dövlət Agentliyinin sədri tərəfindən “ASAN xidmət”, həmçinin Dövlət Agentliyinin digər fəaliyyət istiqamətləri ilə əlaqədar geniş təqdimat edilib.Görüşdən sonra Dövlət Agentliyi ilə Ruandanın İnkişaf Şurası arasında Anlaşma Memorandumu imzalanıb. Məqsəd “ASAN xidmət” təcrübəsinin Ruandada tətbiqidir. Anlaşma Memorandumunun implementasiyası çərçivəsində “ASAN xidmət” təcrübəsi əsasında Ruandada dövlət xidməti mərkəzinin yaradılması planlaşdırılır.Xatırladaq ki, BMT-nin İqlim Dəyişikliyi üzrə Çərçivə Konvensiyasının Tərəflər Konfransının ölkəmizdə baş tutmuş 29-cu sessiyası (COP29) çərçivəsində Azərbaycan Prezidenti İlham Əliyev ilə Ruanda Prezidenti Pol Kaqame arasında keçirilmiş görüş zamanı qarşı tərəf “ASAN xidmət” təcrübəsinin Ruandada tətbiqində maraqlı olduğunu bildirib və bu çərçivədə Ruanda nümayəndə heyəti ölkəmizdə səfərdə olub. ",2025-07-24 17:25:42.570197
 Tramp: “TikTok üçün alıcımız var” ,https://xeberler.az/new/details/tramp:-tiktok-ucun-alicimiz-var--35643.htm,https://xeberler.az/img/mid/43146.jpg,30-06-2025, 07:34,SOSİAL MEDIA ,"Bir qrup çox varlı insan Çinin “ByteDance” şirkətindən “TikTok”sosial media platformasını almağa hazırdır.Xeberler.az bildirir ki, bunu ABŞ Prezidenti Donald Tramp “Fox News”a müsahibəsində deyib.Ağ Ev lideri bildirib ki, o, təxminən iki həftə ərzində alıcıların adını çəkməyə hazır olacaq.“TikTok üçün alıcımız var. Mənə yəqin ki, Çinin icazəsi lazımdır və düşünürəm ki, Çin lideri Si Cinpin bunu edəcək. Bu, çox varlı insanlardan ibarət bir qrupdur”, - Tramp vurğulayıb. ",2025-07-24 17:25:42.860943
 “Tesla”nın sürücüsüz taksisi avtonom çatdırılıb ,https://xeberler.az/new/details/teslanin-surucusuz-taksisi-avtonom-catdirilib--35642.htm,https://xeberler.az/img/mid/38604.jpg,28-06-2025, 10:19,TEXNOLOGİYA ,"“Tesla”nın rəhbəri İlon Mask, “Tesla Model Y” sürücüsüz taksinin ilk avtonom çatdırılmasının vaxtından bir gün əvvəl tamamlandığını açıqlayıb.Xeberler.az bildirir ki, İlon Musk bu barədə “X” hesabında məlumat verib.""Tesla Model Y”nin zavoddan müştərinin evinə ilk tam avtonom çatdırılması vaxtından bir gün əvvəl tamamlandı!"" , - o yazıb.Mask layihənin uğurla həyata keçirilməsinə görə “Tesla”nın proqram təminatı tərtibatçılarına və süni intellekt mikrosxeminin tərtibatçılarına təşəkkür edib.“Tesla” ABŞ daxili bazarında 2020-ci ildə tətbiq olunmağa başlayan sürücüsüz “Waymo” taksi xidməti ilə rəqabətə girəcək. Qlobal bazarda Maskın şirkəti Çinin “Apollo Go”, “WeRide” və “Pony AI” şirkətləri ilə rəqabət aparacaq. ",2025-07-24 17:25:43.690574
 İngiltərədə ilk dəfə süni insan DNT-si yaradılır ,https://xeberler.az/new/details/ingilterede-ilk-defe-suni-insan-dnt-si-yaradilir--35641.htm,https://xeberler.az/img/mid/43157.jpg,28-06-2025, 10:16,SÜNİ İNTELLEKT VƏ DATA ,"Dünyada ilk dəfə olaraq insan həyatının əsas quruluş elementlərini sıfırdan yaratmaq məqsədi daşıyan mübahisəli layihəyə start verilib.Xeberler.az BBC-yə istinadən məlumat verir ki, Böyük Britaniyanın ən iri tibbi xeyriyyə təşkilatı olan “Wellcome Trust” bu istiqamətdə tədqiqatlara başlamaq üçün ilkin olaraq 10 milyon funt sterlinq maliyyə ayırıb. Təşkilat hesab edir ki, bu layihə müalicəsi mümkün olmayan bir çox xəstəliklər üçün yeni terapiyaların inkişafını sürətləndirərək daha çox fayda gətirə bilər.Tədqiqatın ilk mərhələsində alimlər getdikcə daha böyük insan DNT blokları yaratmağın yollarını inkişaf etdirməyi planlaşdırırlar. Nəhayət, tamamilə süni yolla hazırlanmış bir insan xromosomu yaratmaq hədəflənir. Xromosomlar insan inkişafını, orqanizmin təmirini və saxlanmasını idarə edən genləri ehtiva edir. Bu süni xromosomlar üzərində aparılacaq tədqiqatlar DNT və genlərin bədənimizdə necə işlədiyini daha yaxşı anlamağa imkan verəcək.Layihənin iştirakçılarından biri, Kembricdə yerləşən Molekulyar Biologiya üzrə MRC Laboratoriyasının alimi Culian Sale bildirib ki, bu tədqiqat biologiya sahəsində növbəti böyük sıçrayış olacaq: “Sərhəd yoxdur. Biz insan ömrünü sağlam şəkildə uzatmaq, yaşlanma ilə bağlı xəstəlikləri azaltmaq və insan həyatını keyfiyyətli yaşlanma ilə təmin edəcək terapiyalar üzərində işləyirik. Məsələn, zədələnmiş orqanların, qaraciyər, ürək, hətta immun sisteminin regenerasiyası üçün xəstəliyə davamlı hüceyrələr yaratmağı hədəfləyirik”, - deyə o, qeyd edib.  ",2025-07-24 17:25:44.282058
 MEDİA və “Euronews” telekanalının təşkil etdiyi təlim başa çatıb ,https://xeberler.az/new/details/media-ve-euronews-telekanalinin-teskil-etdiyi-telim-basa-catib--35640.htm,https://xeberler.az/img/mid/43152.jpg,28-06-2025, 09:13,TƏDBİRLƏR ,"“Euronews Academy” beynəlxalq tədris proqramı çərçivəsində iyunun 23-dən 27-dək davam edən ilk təlim modulu bu gün yekunlaşıb.Xeberler.az məlumat verir ki, Azərbaycan Respublikasının Medianın İnkişafı Agentliyi və Avropanın nüfuzlu media qurumlarından biri olan “Euronews” telekanalının birgə əməkdaşlığı ilə həyata keçirilən layihə çərçivəsində iştirakçılar beş gün ərzində müasir jurnalistikanın müxtəlif istiqamətləri üzrə nəzəri və praktiki biliklər əldə ediblər.Təlim proqramının son günündə “Mobil Jurnalistika” mövzusunda sessiya keçən Levan Shermadini informasiyanın hazırlanması, oxucunun diqqətini çəkə biləcək başlıqların seçilməsi və müasir proqram təminatlarının tətbiq imkanları barədə ətraflı məlumat verib. Bununla yanaşı, onlayn rejimdə keyfiyyətli foto və videomüsahibələrin hazırlanması, düzgün işıqlandırma üsullarından istifadə, telefon vasitəsilə videosüjetlərin redaktəsi və aydın səslə audiomüsahibələrin yazılması bacarıqları öyrədilib.Proqram müddətində iştirakçılar rəqəmsal xəbər toplanması, süni intellekt və SEO alətləri, data vizualizasiya, video strategiyası, sosial media və mobil jurnalistika kimi geniş spektrli mövzular ətrafında keçirilən təlimlərə qatılıblar. Təlimləri “Euronews” telekanalının peşəkar mütəxəssisləri – multimedia jurnalisti Tuba Altunkaya, sosial media redaktoru Fatih Yetim və baş operator Levan Shermadini aparıb.Qeyd edək ki, proqramda yüksək nailiyyət göstərən iştirakçılar “Euronews” kanalında təcrübə keçmək imkanı əldə edəcəklər. ",2025-07-24 17:25:44.918786
 Son beş ayda sosial sahə üzrə 260 min elektron arayış verilib ,https://xeberler.az/new/details/son-bes-ayda-sosial-sahe-uzre-260-min-elektron-arayis-verilib--35639.htm,https://xeberler.az/img/mid/43151.jpg,26-06-2025, 15:21,E - HÖKUMƏT ,"Bu ilin beş ayı ərzində Əmək və Əhalinin Sosial Müdafiəsi Nazirliyinin fəaliyyət sahələri üzrə 260 min elektron arayış verilib.Xeberler.az bildirir ki, Nazirliyin İctimaiyyətlə əlaqələr şöbəsindən verilən məlumata görə, son illər əmək, məşğulluq, sosial təminat, əlillik, reabilitasiya və s. sahələr üzrə geniş elektronlaşma proqramı çərçivəsində bir çox e-arayış xidməti yaradılıb.Həmin e-xidmətlər vətəndaşlara iş yeri, əlillik, pensiya, müavinət, təqaüd, maddi yardım, ünvanlı yardım, dövlət tərəfindən mənzil və avtomobillə təmin edilmə, fərdi şəxsi hesab və s. barədə e-qaydada arayış əldə etmələrinə imkan yaradır. ",2025-07-24 17:25:45.572317
 “AzInTelecom” “Fintex Summit 2025”də iştirak edib ,https://xeberler.az/new/details/azintelecom-fintex-summit-2025de-istirak-edib--35638.htm,https://xeberler.az/img/mid/43150.jpg,26-06-2025, 11:20,TƏDBİRLƏR ,"AZCON Holding şirkətlərindən olan “AzInTelecom” MMC-nin dəstəyi ilə Bakıda Maliyyə Texnologiyaları Sammiti (Fintex Summit 2025) təşkil olunub.Xeberler.az bildirir ki, 24-25 iyun tarixlərində keçirilən, bank və maliyyə ekosistemində yeni trendlər, innovativ həllər, maliyyə texnologiyası mövzularını əhatə edən tədbirdə Azərbaycanda və xaricdə fəaliyyət göstərən nüfuzlu şirkətlərin, eləcə də yerli qurumların rəhbər şəxsləri iştirak ediblər.Tədbir ərazisində quraşdırılmış “AzInTelecom” stendində iştirakçılara SİMA və şirkətin digər rəqəmsal məhsulları ilə bağlı məlumat verilib.Sammitin ilk günü “AzInTelecom”un Məhsul və xidmətlər şöbəsinin müdiri Tamerlan Məşədihəsənli panel müzakirələrdə SİMA texnologiyasının maliyyə sektoru üçün üstünlüklərindən danışıb. O bildirib ki, fərdi sahibkarlar üçün “SİMA İmza”nın İnternet Vergi İdarəsinə genişmiqyaslı inteqrasiyası tamamlanıb və hazırda sahibkarlar “6AYPULSUZ” promokudu ilə “SİMA İmza” tətbiqindən 6 ay müddətdə pulsuz istifadə edə bilərlər.T.Məşədihəsənli SİMA-nın maliyyə sektoru üçün yeni xidmətlərindən sayılan “SİMA KYC Videozəng” və “Videoqeydiyyat” həlləri barədə də danışıb. O, bu xidmət sayəsində maliyyə qurumlarının vətəndaşların şəxsiyyətini real vaxt rejimində yüksək dəqiqlik və etibarlılıqla təsdiqləyə bildiyini qeyd edib.Qeyd edək ki, “SİMA KYC” qurumlar və istifadəçilər arasında rəqəmsal körpü rolunu oynamaqla şəxsin identifikasiyasını real vaxt rejimində əldə etmək imkanı yaradır. Bu həll vətəndaşın şəxsiyyətini təsdiqləmək üçün lazım olan bütün proseslərdə tətbiq oluna bilər. “SİMA KYC” ilə bağlı ətraflı məlumatı sima.az saytından və 157 Zəng mərkəzi ilə əlaqə saxlayaraq əldə edə bilərsiniz. ",2025-07-24 17:25:45.897920
 Tramp: “Amerikanın Səsi” fəaliyyətini dayandırmalıdır ,https://xeberler.az/new/details/tramp:-amerikanin-sesi-fealiyyetini-dayandirmalidir--35637.htm,https://xeberler.az/img/mid/43146.jpg,26-06-2025, 09:17,PROQRAMLAR ,"ABŞ prezidenti Donald Tramp hesab edir ki, “Amerikanın səsi” radiostansiyası fəaliyyətini dayandırmalıdır.Xeberler.az məlumat verir ki, Donal Tramp bu haqda öz “Truth” hesabında yazıb.""Respublikaçılar niyə demokratların ruporu olan “Amerikanın Səsi”nin mövcudluğunu davam etdirmək istəyirlər? Bu, solçular üçün tam bir fəlakətdir. Heç bir respublikaçı radiostansiyanın saxlanmasına səs verməməlidir. Bitsin!"", - Tramp yazıb.Qeyd edək ki, martın 14-də Tramp ABŞ hökumətinin televiziya və radioda xarici siyasət təbliğatına cavabdeh olan Qlobal Media Agentliyinin (USAGM) fəaliyyət dairəsinin azaldılması haqqında sərəncam imzalayıb.Qurum xüsusilə, dövlət tərəfindən maliyyələşdirilən “Azad Avropa/Azadlıq” radiosu və “Amerikanın səsi” radiostansiyalarının işini koordinasiya edib. ",2025-07-24 17:25:46.493343
 Rəqəmsal hökumət arxitekturası İşçi qrupunun görüşü olub ,https://xeberler.az/new/details/reqemsal-hokumet-arxitekturasi-isci-qrupunun-gorusu-olub--35635.htm,https://xeberler.az/img/mid/43142.jpg,26-06-2025, 08:06,TƏDBİRLƏR ,"İnnovasiya və Rəqəmsal İnkişaf Agentliyində (İRİA) Rəqəmsal hökumət arxitekturası İşçi qrupunun görüşü keçirilib.Xeberler.az bildirir ki, görüşdə işçi qrupun rəhbərliyi, üzvləri və bir sıra dövlət qurumlarının nümayəndələri iştirak ediblər.Görüş zamanı İRİA-nın aidiyyəti nümayəndələri tərəfindən “Rəqəmsallaşma səviyyəsinin diaqnostikasının həyata keçirilməsi Qaydaları” layihəsi və “Elektron Hökumət İnformasiya Sistemlərində (EHİS) fəaliyyət davamlılığının inkişafı” mövzularında ətraflı təqdimatlar nümayiş olunub. Çıxışlarda rəqəmsal xidmətlərin effektivliyinin artırılması, mövcud sistemlərin etibarlılığının təmin edilməsi və dövlət qurumları arasında inteqrasiyanın möhkəmləndirilməsi məsələlərinə toxunulub.Tədbirin sonunda birgə fəaliyyət planı və gələcək addımlar üzrə müzakirələr aparılıb. İştirakçılar tərəfindən suallar cavablandırılıb, rəy və təkliflər səsləndirilib.Qeyd edək ki, Azərbaycan Respublikasının Prezidenti tərəfindən 2025-ci il 16 yanvar tarixində imzalanan Fərmanla “Azərbaycan Respublikasında Rəqəmsal İnkişaf Konsepsiyası” təsdiqlənib. İşçi qrupunun görüşü də məhz bu Konsepsiyanın uğurlu icrası üçün vahid koordinasiyanın təşkil edilməsi məqsədilə baş tutub. ",2025-07-24 17:25:47.178572
 Azərbaycan Ordusunun yaradılmasından 107 il ötür ,https://xeberler.az/new/details/azerbaycan-ordusunun-yaradilmasindan-107-il-otur--35636.htm,https://xeberler.az/img/mid/43145.jpg,26-06-2025, 08:00,TƏDBİRLƏR ,"Bu gün Azərbaycan Respublikasının Silahlı Qüvvələri Günüdür.Xeberler.az bildirir ki, 1918-ci il iyunun 26-da Azərbaycan Xalq Cümhuriyyəti Nazirlər Şurasının qərarı ilə ilk nizami hərbi hissə - Əlahiddə Korpus yaradılıb. O dövrdə təşkil olunan Hərbi Nazirlik və onun rəhbər heyətində təmsil olunan Səməd bəy Mehmandarov, Əliağa Şıxlinski və başqa ordu biliciləri Azərbaycanda ordu quruculuğunda mühüm islahatlar həyata keçiriblər.Azərbaycanda müasir ordu quruculuğuna isə ötən əsrin 70-ci illərindən başlanıb. 1969-cu ildə Ulu Öndər Heydər Əliyev hakimiyyətə gəlməklə milli zabit kadrlarının hazırlanmasını hədəf seçib və bununla da Azərbaycanda ordu quruculuğunun əsası qoyulub. Bakıda Cəmşid Naxçıvanski adına hərbi məktəb açılıb. Görülən işlər gənclərin həmin məktəbə, habelə ölkədən kənardakı hərbi məktəblərə cəlb olunması Azərbaycan üçün peşəkar kadrların hazırlanması işinə böyük təkan verib.Azərbaycan dövlət müstəqilliyini bərpa etdikdən sonra ölkə hərbi sahədə ciddi böhranla üzləşdi. Nizami orduya malik olmayan Azərbaycanın qarşısında duran əsas iş Qarabağ uğrunda gedən döyüşlərdə vəziyyəti nəzarət altına almaq idi ki, bu da çox çətinliklə həyata keçirilirdi. Ordunun maddi-texniki təminatı problemlərlə müşayiət edilirdi.Ancaq tədricən müharibədəki məğlubiyyətlərin qarşısını almaq üçün ölkənin bütün imkanları milli ordu quruculuğuna səfərbər edildi. Könüllü batalyonlardan nizami orduya doğru ilk ciddi addımlar atıldı. Qismən hərbi səfərbərlik və orduya çağırış işi yoluna qoyuldu. 1992-ci il oktyabrın 9-da Bakıda keçirilən hərbi parad orduya olan inam və marağı, eləcə də vətənpərvərlik ruhunun artırılması üçün atılan addım oldu.Ölkədə peşəkar ordu quruculuğunun əsası isə 1993-cü ilin sonlarında qoyuldu. Azərbaycanda qeyri-qanuni silahlı birləşmələr ləğv edildi, vahid komandanlıq yaradıldı, hərc-mərcliyə son qoyuldu və nizami ordu formalaşdırıldı. Ali Baş Komandan Heydər Əliyevin cəbhə bölgələrinə səfərləri də ordu quruculuğunda mühüm mərhələdir.1994-cü ilin mayında Ermənistanla atəşkəsin əldə olunmasından sonra isə müasir ordu quruculuğu fundamental əsaslarla inkişaf etməyə başlayıb.Ümummilli Lider Heydər Əliyevin 1998-ci il 22 mayda imzaladığı fərmanla Milli Ordu quruculuğunda varislik ənənələrinin bərpasında mühüm addım atılıb və 26 İyun - Silahlı Qüvvələr Günü elan olunub.Ordu quruculuğu sahəsində ulu öndərin strateji siyasətini uğurla həyata keçirən Prezident İlham Əliyevin fərman və sərəncamları ilə ölkədə müasir hərbi sənaye kompleksinin yaradılması, Silahlı Qüvvələr üçün kadr hazırlığının təkmilləşdirilməsi prosesi uğurla həyata keçirilir.Keçmişi qələbələrlə zəngin olan Azərbaycan tarixində Silahlı Qüvvələrin yaradılması günü artıq üçüncü ildir ki, böyük Zəfərlə qeyd olunur.2020-ci ilin sentyabrın 27-də Müzəffər Ali Baş Komandanın rəhbərliyi altında rəşadətli Azərbaycan Ordusunun işğal altında olan torpaqlarımızın azadlığı uğrunda başlatdığı əks-hücum əməliyyatları nəticəsində düşmən üzərində qələbə qazanıldı. Beləliklə, 44 gün davam edən İkinci Qarabağ müharibəsi Azərbaycan tarixinə qızıl hərflərlə Vətən Müharibəsi adı ilə yazıldı. Döyüş tapşırıqlarını və xidməti vəzifələrini ləyaqətlə yerinə yetirən Azərbaycan əsgərinin döyüş meydanında göstərdiyi cəsarət, fədakarlıq, habelə təşəbbüskar və qətiyyəti sayəsində işğal altında torpaqlarımız azad olundu və Azərbaycanın ərazi bütövlüyü təmin edildi.Azərbaycan əsgəri otuz ilə yaxın bir müddət ərzində düşmən tapdağı altında olan torpaqları işğaldan azad etməklə xalqa öz qanı və canı hesabına böyük qələbə yaşadıb. Azərbaycan xalqının, dövlətinin və əsgərinin birlikdə qazandığı böyük qələbə uzun illər ordu quruculuğu istiqamətində aparılan islahatların nəticəsidir. Azərbaycanın qazandığı bu qələbə nəyi, necə və nə zaman etməyi gözəl bilən Müzəffər Ali Baş Komandan İlham Əliyevin uğurlu siyasətinin, güclü iradəsinin və qətiyyətinin nəticəsidir.Bu gün Azərbaycan Ordusu Silahlı Qüvvələrin Ali Baş Komandanı, Prezident İlham Əliyevin xüsusi diqqət və qayğısı nəticəsində güclü orduya çevrilib və beynəlxalq reytinqlərə görə dünyanın ən güclü 50 ordusunun siyahısına daxildir. Azərbaycan Ordusunun arsenalında ən güclü müasir silah və texnikalar var. Azərbaycan Silahlı Qüvvələri yeni pilotsuz uçuş aparatlarına, zərbə dronlarına və digər hərbi vasitələrə malikdir.Ölkəmizin müdafiə qabiliyyətinin və təhlükəsizliyinin gücləndirilməsi istiqamətində çox böyük tədbirlər həyata keçirilib. Bundan əlavə, orduda islahatların aparılması, yeni komando briqadalarının yaradılması xalqımızın təhlükəsiz yaşaması naminə ali rəhbərliyin dövlətimizin müdafiəsinə ayırdığı diqqətin göstəricisidir. İki ay əvvəl Ermənistan-Azərbaycan sərhədində Laçın sərhəd-buraxılış məntəqəsinin yaradılması Azərbaycan Ordusunun gücünün göstəricisidir. ",2025-07-24 17:25:47.800810
 “ASAN xidmət” növbəti dəfə Dövlət Xidmətləri Forumunda təmsil olunub ,https://xeberler.az/new/details/asan-xidmet-novbeti-defe-dovlet-xidmetleri-forumunda-temsil-olunub--35634.htm,https://xeberler.az/img/mid/43137.jpg,25-06-2025, 19:07,TƏDBİRLƏR ,"Azərbaycan Respublikasının Prezidenti yanında Vətəndaşlara Xidmət və Sosial İnnovasiyalar üzrə Dövlət Agentliyinin sədr müavini Ceyhun Salmanovun rəhbərlik etdiyi nümayəndə heyəti Özbəkistanın Səmərqənd şəhərində keçirilən Birləşmiş Millətlər Təşkilatının (BMT) Dövlət Xidmətləri Forumunda iştirak edib.Xeberler.az bildirir ki, Agentliyin İctimaiyyətlə əlaqələr şöbəsindən verilən məlumata görə, C. Salmanov iştirakçı dövlətlərin nazirlərinin qatıldığı dəyirmi masa müzakirələrində ölkəmizin dövlət xidmətləri sahəsindəki uğurları və “ASAN xidmət” modeli barədə ətraflı məlumat verib.Ölkəmizdə dövlət xidmətlərində tətbiq edilən innovasiyalar, “ASAN xidmət”in inkişaf yolu, bu istiqamətdə dövlət-özəl tərəfdaşlığının önəmi və fərqli texnoloji həllər beynəlxalq iştirakçılar tərəfindən maraqla qarşılanıb.Həmçinin Dövlət Agentliyinin 2015-ci ildə BMT-nin Dövlət Xidmətləri Mükafatına, 2019-cu ildə isə BMT-nin rəqəmsal idarəetmənin tətbiqi ilə dövlət xidmətlərinin inkişafı sahəsində xüsusi mükafatına layiq görülməsi Forum iştirakçılarının diqqətinə çatdırılıb.Səfər çərçivəsində Dövlət Agentliyinin nümayəndə heyəti ilə Bosniya və Herseqovina, Solomon Adaları, Cibuti, Mali və Namibiyanın müvafiq sahədə fəaliyyət göstərən dövlət qurumlarının rəhbərləri arasında görüşlər keçirilib, mümkün əməkdaşlıq perspektivlərinin müəyyən edilməsinə dair geniş müzakirələr aparılıb.Bununla yanaşı, “Yeni nəsil dövlət xidmətləri: vətəndaşyönümlü yeniliklər, texnologiyalar və həllər”, eləcə də, “2030-cu ilə 5 il: dayanıqlı gələcək üçün dövlət xidmətlərinin sürətləndirilməsi” adlı vorkşoplarda ölkəmizin və “ASAN xidmət” brendinin uğurları iştirakçıların nəzərinə çatdırılıb. ",2025-07-24 17:25:48.401070
 Azərpoçt qeyri-iş günlərində xüsusi rejimdə fəaliyyət göstərəcək ,https://xeberler.az/new/details/azerpoct-qeyri-is-gunlerinde-xususi-rejimde-fealiyyet-gosterecek--35633.htm,https://xeberler.az/img/mid/43135.jpg,25-06-2025, 17:27,PROQRAMLAR ,"Azərbaycan Respublikası Silahlı Qüvvələri Günü və qeyri-iş günü elan edilmiş 26, 27, 28 və 29 iyun tarixlərində “Azərpoçt” MMC əhalinin poçt, maliyyə, karqo və digər xidmətlərdən rahat və səmərəli istifadə etməsini təmin etmək məqsədilə xüsusi rejimdə fəaliyyət göstərəcək.Xeberler.az  bildirir ki, bayram günlərində respublika üzrə fəaliyyət göstərəcək poçt şöbələrinin və PUDO (təhvil-təslim) məntəqələrinin siyahısı aşağıdakılardır:Poçt məntəqələriİş qrafikiBakı şəhəri, AZ1000 indeksli poçt şöbəsi; 09:00-  18:00Bakı şəhəri, AZ1002, AZ1040, AZ1063 indeksli poçt şöbələri; 10:00-  17:00Bakı şəhəri, AZ1044, AZ1073, AZ1124, AZ1138, AZ1144 indeksli poçt şöbələri; 09:00-17:00Sumqayıt şəhəri AZ5000, Xırdalan şəhəri AZ0100 indeksli Müştəri Xidmətləri Şöbəsi; 09:00-17:00Regionlarda yerləşən Müştəri Xidməti Şöbələri; 10:00-17:00AZ1039, AZ1053, AZ1133 indeksli poçt şöbələrindəki PUDO məntəqələri: 09:00-17:00AZ1017, AZ1047, AZ1104, AZ1123, indeksli poçt şöbələrindəki PUDO məntəqələri:09:00-21:00 Qeyd edək ki, istehsalat zərurətilə əlaqədar olaraq 1 saylı poçt filialının 66 (AZ1066) və 152 (AZ1152) saylı poçt şöbələri adi iş rejiminə uyğun fəaliyyət göstərəcək. ",2025-07-24 17:25:49.121333
 Cəmi 32 ölkədə süni intellektlə bağlı məlumat mərkəzi mövcuddur ,https://xeberler.az/new/details/cemi-32-olkede-suni-intellektle-bagli-melumat-merkezi-movcuddur--35632.htm,https://xeberler.az/img/mid/43134.jpg,25-06-2025, 17:23,SÜNİ İNTELLEKT VƏ DATA ,"Süni intellekt (AI) qlobal innovasiyaların əsas amilinə çevrilir. Beləliklə, ölkələrin uğurlu inkişafı üçün istedadlı mütəxəssislər və orijinal ideyalar kifayət etmir; AI ilə işləmək üçün avadanlıqların mövcudluğu da lazımdır. Oksford Universiteti alimlərinin apardığı araşdırmalara görə, dünyanın yalnız otuza yaxın ölkəsində süni intellektlə bağlı ixtisaslaşmış məlumat mərkəzləri var və onların əksəriyyəti Şimal yarımkürəsində yerləşir. Eyni zamanda, ölkələrin əhəmiyyətli bir hissəsinin bu cür texnologiyalara çıxışı yoxdur.Xeberler.az xarici mediaya istinadən məlumat verir ki, hesabatda süni intellektdən istifadə edən məlumat mərkəzlərinin 90 faizdən çoxunun təkcə ABŞ və Çində yerləşdiyi vurğulanır. AWS, “Microsoft” və “Google” kimi ABŞ-ın texnologiya nəhəngləri dünya üzrə 87 böyük süni intellekt məlumat mərkəzini idarə edir. Eyni zamanda, Çin şirkətləri 39 obyektə, Avropa şirkətləri isə cəmi altı obyektə nəzarət edir. Afrika, Cənubi Amerika və Rusiya bu xəritədə praktiki olaraq təmsil olunmur.Dünyanın 150-dən çox ölkəsində süni intellekt üçün adekvat məlumat mərkəzi infrastrukturu yoxdur ki, bu da onların AI texnologiyalarını inkişaf etdirmək, elmi tədqiqatlar aparmaq və iqtisadi artımı təmin etmək imkanlarını təhlükə altına qoyur. Bundan əlavə, əhəmiyyətli bir cəhət - texnoloji suverenlik məsələsi də gündəmdə durur. Bir çox ölkələr icarəsi əhəmiyyətli maliyyə xərcləri tələb edən və xarici yurisdiksiya çərçivəsində həyata keçirilən xarici İT nəhənglərinin resurslarından asılı olmağa məcburdur. Afrika, Cənubi Amerika və Cənub-Şərqi Asiya ölkələrində startaplar və tədqiqatçılar üçün əlçatan məlumat mərkəzlərinin olmaması ciddi maneələr yaradır.“Microsoft”un prezidenti Bred Smit hesab edir ki, süni intellekt dövrü həmin bölgələri daha da geridə qoya bilər. Məsələn, Keniyada “Qhala” kimi startaplar Afrika dilləri üçün süni intellekt modelləri hazırlayır, lakin yerli məlumat mərkəzlərinin olmaması səbəbindən xaricdəki serverlərdən icarəyə götürülmüş hesablama gücünə etibar etməyə məcburdur. Nümunə olaraq, Harvard Universitetinin Kempner İnstitutu Afrikanın bütün süni intellekt səylərinin cəmindən daha çox hesablama gücünə malikdir. Texnoloji inkişafda qeyri-bərabərlik bu sahədə geridə qalan ölkələr üçün mənfi nəticələr verir. Məsələn, Argentinada alimlər istedadlı tələbələrin müasir hesablama gücünə çıxışı olan ABŞ və Avropa İttifaqına daimi axınını qeyd ediblər. Problem sırf texniki çətinliklərdən kənara çıxır, çünki süni intellektə çıxışın olmaması ölkələri innovasiyalardan, investisiyalardan və ixtisaslı kadrlardan məhrum edir. Məsələn, bəzi ölkələr ABŞ-ın təzyiqindən yayınmaq üçün Çinlə əməkdaşlıqdan imtina edir.Bununla belə, əks proses Afrikada da müşahidə olunur: siyasətçilər Çin sürətləndiricilərinin quraşdırılması üçün mövcud məlumat mərkəzlərini təkmilləşdirmək məqsədilə “Huawei” şirkəti ilə danışıqlar aparırlar. Bu, ABŞ-ın NVIDIA şirkətindən asılılığı azaltmaq üçün edilir. Tədqiqatçılar vurğulayırlar ki, yaxın gələcəkdə kompüter istehsalçıları neft şirkətləri ilə müqayisə oluna biləcək təsirə malik ola bilərlər.Rəqəmsal bərabərsizliyi aradan qaldırmaq üçün Hindistan süni intellekt sahəsində öz suveren infrastrukturunun yaradılmasına subsidiya ayırır. Braziliya analoji layihələrə 4 milyard dollar ayırmağı planlaşdırır, Avropa İttifaqı isə 200 milyard avro sərmayə qoymağa hazırdır. Afrikada yerli müəssisələr 500 milyon dollar dəyərində beş məlumat mərkəzinin tikintisinə başlayır, lakin hətta bu həll ehtiyacların yalnız kiçik bir hissəsini ödəyəcək.Rəqəmsal bərabərsizlik əvvəllər telefon xətlərinə və ya internetə qeyri-bərabər çıxışda özünü göstərirdisə, indi süni intellekt infrastrukturlarına nəzarətdən və onların yaradılması üçün komponentlərin paylanmasından danışırıq. Bu boşluq təkcə texnologiyaya deyil, həm də iqtisadiyyata və siyasətə təsir edir.  ",2025-07-24 17:25:49.660586
" ""Azərfon"" abunəçilərinə maarifləndirmə xarakterli SMS-bildiriş göndərilir ",https://xeberler.az/new/details/azerfon-abunecilerine-maariflendirme-xarakterli-sms-bildiris-gonderilir--35631.htm,https://xeberler.az/img/mid/43133.jpg,25-06-2025, 17:20,MOBİL RABİTƏ ,"26 İyun – Narkotik vasitələrin sui-istifadəsi və qanunsuz dövriyyəsi ilə Beynəlxalq Mübarizə Günü münasibətilə təşkil edilən silsilə tədbirlər çərçivəsində Narkomanlığa və Narkotik Vasitələrin Qanunsuz Dövriyyəsinə Qarşı Mübarizə üzrə Dövlət Komissiyasının daimi fəaliyyət göstərən İşçi Qrupu aidiyyəti qurumla birgə bu gündən ""Azərfon"" (Nar) abunəçilərinə narkotiklərin fəsadları barədə SMS-bildirişlərin göndərilməsinə başlayıb.Xeberler.az məlumat verir ki, iyunun 25-də, 26-da və 27-də göndərilməsi nəzərdə tutulan SMS-lərdə abunəçilərə belə çağırış edilir: “DK İşçi Qrupu: Narkotiklərin fəsadları barədə məlumatlı olaq və birlikdə mübarizə aparaq! www.nmdk.gov.az, Qaynar xətt: 802”Maarifləndirici mesajların mərhələli şəkildə ümumilikdə 2 milyon 100 minə yaxın abunəçiyə göndərilməsi planlaşdırılır. ",2025-07-24 17:25:50.407130
 ADY qeyri-iş günlərində gücləndirilmiş rejimdə işləyəcək ,https://xeberler.az/new/details/ady-qeyri-is-gunlerinde-guclendirilmis-rejimde-isleyecek--35630.htm,https://xeberler.az/img/mid/36425.jpg,25-06-2025, 15:27,NƏQLİYYAT ,"“Azərbaycan Dəmir Yolları” QSC-nin (ADY) bütün strukturları 26-29 iyun qeyri-iş günlərində gücləndirilmiş iş rejimində fəaliyyət göstərəcək.Xeberler.az məlumat verir ki, hərəkətin təhlükəsizliyinin davamlı təmin edilməsi, yüklərin və sərnişinlərin mənzil başına vaxtında çatdırılması məqsədilə hərəkət vasitələrinə texniki baxış keçirilib, reyslər üzrə mütəmadi reydlər, yoxlamalar təşkil edilib.Artan sərnişin tələbatı nəzərə alınaraq 26-29 iyun tarixlərində Bakı–Ağstafa–Bakı marşrutu üzrə 8 əlavə reys təyin edilib. Bu marşrut üzrə sürət qatarı həmin tarixlərdə saat 09:15-də Bakıdan Ağstafaya, 17:00-da Ağstafadan Bakıya yola düşəcək.Bakı–Qazax–Bakı xətti üzrə hərəkət edən müasir sürətli qatarlar qarşıdakı qeyri-iş günlərində də hər gün hər iki istiqamətdə ənənəvi qrafiklə fəaliyyətini davam etdirəcək.Bakı–Qəbələ–Bakı marşrutu üzrə 26 və 27 iyun tarixlərində 4 əlavə reys təyin edilib. Bu marşrut üzrə qatarlar həmin günlərdə hər iki istiqamətdə hərəkətdə olacaq. Qatar Bakıdan Qəbələyə saat 07:30-da, Qəbələdən Bakıya isə 19:00-da yola düşəcək.  ",2025-07-24 17:25:51.031759
" Üzgüçülük Federasiyasının yeni loqosu, vebsaytı və sosial şəbəkə səhifələri təqdim olunub ","https://xeberler.az/new/details/uzguculuk-federasiyasinin-yeni-loqosu,-vebsayti-ve-sosial-sebeke-sehifeleri-teqdim-olunub--35629.htm",https://xeberler.az/img/mid/43132.jpg,25-06-2025, 15:24,PROQRAMLAR ,"Azərbaycan Üzgüçülük Federasiyasının (ASF) yeni loqosu, vebsaytı, sosial şəbəkə səhifələri və idmançı formaları təqdim olunub.Xeberler.az bildirir ki, bu barədə qurumun mətbuat xidmətindən məlumat verilib.Yeni loqo, brendbuk, vebsayt, rəqəmsal platforma akkauntları və milli komanda formaları ilə ASF-nin imici müasir beynəlxalq standartlara daha da uyğunlaşıb.Yenilənmiş loqotip irəliləyişi, çevikliyi və dözümlüyü simvolizə edən formatda hazırlanıb. Minimalistik və dinamik dizayn tərzi ilə hazırlanan loqo qurumun yanaşmasını əks etdirmək və beynəlxalq səviyyədə tanınmasını artırmaq məqsədi daşıyır.Milli komandalar üçün hazırlanmış yeni formalar isə həm də funksionallığı ön planda saxlayır. İtaliya şirkəti ilə tərəfdaşlıq çərçivəsində təqdim edilmiş dəst ASF-nin yeni imicinin vacib parçasıdır. Əlavə olaraq üzgüçülük yığmasının üzvlərinə sahəsinin lideri olan Böyük Britaniya şirkətinə məxsus idman geyimləri təqdim edilib.Bununla yanaşı, ASF rəqəmsal aləmdə də daha geniş şəkildə təmsil olunacaq. Artıq qurumun fəaliyyəti ilə bağlı məlumatlar yalnız “Facebook” və “Instagram”da deyil, həmçinin “LinkedIn”, “TikTok”, “X” və “YouTube” kimi platformalarda da paylaşılacaq. Bu, qurumun daha böyük auditoriya üçün əlçatan olmasını, o cümlədən federasiyanın nəzdində olan idman növlərinin ölkədə daha da populyarlaşmasını hədəfləyir.Federasiyanın rəsmi www.asf.az vebsaytı da tamamilə yenilənib. İstifadəçiyə rahat interfeys və mobil cihazlara uyğun olmasıyla sayt ziyarətçilərinə ASF-yə aid rəsmi xəbərlər və multimedia materialları ilə sosial şəbəkələrdəkindən daha geniş və ətraflı şəkildə tanışlıq üçün imkanlar yaradacaq. Habelə yerli və beynəlxalq yarışlar haqqında məlumatların, eləcə də ölkədəki bütün hovuzların xəritəsinin yerləşdirilməsi nəzərdə tutulub.Xatırladaq ki, cari ilin yanvarında keçirilmiş ümumi yığıncaqda Zaur Əliyev ASF-nin prezidenti seçilib. Ötən aylar ərzində strategiya və struktur baxımından yenilənmə prosesinə, beynəlxalq əlaqələrin genişləndirilməsinə start verilib.Federasiyanın mətbuat xidmətinin yaydığı məlumata görə, 2025-ci ilin sonuna qədər bir sıra digər yeniliklərin və layihələrin də həyata keçirilməsi planlaşdırılır. Məqsəd su idman növlərinin Azərbaycanda kütləviləşdirilməsi və peşəkar idmançıların hazırlıq səviyyəsinin artırılmasından ibarətdir. ",2025-07-24 17:25:52.103413
" ""ABA""nın 35 illiyi ilə bağlı poçt markası buraxılıb ",https://xeberler.az/new/details/abanin-35-illiyi-ile-bagli-poct-markasi-buraxilib--35628.htm,https://xeberler.az/img/mid/43128.jpg,25-06-2025, 15:23,PROQRAMLAR ,"Azərbaycan Nəqliyyat və Kommunikasiya Holdinqinin (AZCON) tərkibində fəaliyyət göstərən “Azərpoçt” MMC ""Azərbaycan Banklar Assosiasiyası"" (ABA) İctimai Birliyinin 35 illik yubileyinə həsr olunmuş poçt markasını dövriyyəyə buraxıb.Xeberler.az ""Azərpoçt""a istinadən məlumat verir ki, marka Bakıda keçirilən Maliyyə və Texnologiyalar Sərgisi (""Fintex Sammit"") çərçivəsində təqdim edilib.ABA-nın prezidenti Zakir Nuriyev və “Azərpoçt”un İdarə heyəti sədrinin vəzifəsini icra edən İsi Mustafayev yubiley markasının rəsmi möhürlənməsini həyata keçirib.""Azərpoçt"" 2010-cu ildən ABA-nın üzvüdür. ",2025-07-24 17:25:52.889845
 İranda internetə çıxış tam bərpa edilib ,https://xeberler.az/new/details/iranda-internete-cixis-tam-berpa-edilib--35627.htm,https://xeberler.az/img/mid/38333.jpg,25-06-2025, 15:18,İNTERNET ,"İranda İsraillə son münaqişə zamanı məhdudlaşdırılan internet, mobil və stasionar rabitəyə çıxış tam bərpa edilib.Xeberler.az məlumat verir ki, bu barədə informasiya və kommunikasiya texnologiyaları naziri Səttar Haşemi bildirib.Onun sözlərinə görə, tədbirlər məcburi idi və məhdudiyyətlər İsrailin rabitə şəbəkələrindən hərbi məqsədlər üçün istifadəsinə cavab idi.Nazir kəsintilərdən yaranan zərəri etiraf edib və vətəndaşlardan üzr istəyib. ",2025-07-24 17:25:53.483809
 DİN vətəndaşlara kiberdələduzluq halları ilə bağlı çağırış edir ,https://xeberler.az/new/details/din-vetendaslara-kiberdeleduzluq-hallari-ile-bagli-cagiris-edir--35626.htm,https://xeberler.az/img/mid/40287.jpg,25-06-2025, 14:03,TƏHLÜKƏSİZLİK ,"İyunun 24-də vətəndaşların bank kartlarından 3 min 58, 400, 393, 268, 250, 25 manat pul vəsaitləri kiber üsulla oğurlanıb.Xeberler.az bildirir ki, bu barədə Daxili İşlər Nazirliyinin (DİN) mətbuat xidmətindən məlumat verilib.Bildirilib ki, bu cür cinayət halları, adətən, naməlum nömrələrdən gələn zəng və SMS-lər, habelə saxta saytlar və platformalar vasitəsilə həyata keçirilir. Şəxsi bank kartı məlumatlarını, xüsusilə, kartın nömrəsini, PIN kodunu, CVV kodunu və birdəfəlik təsdiq (OTP) şifrələrini heç bir halda digər şəxslərlə, o cümlədən özünü bank və ya dövlət qurumu əməkdaşı kimi təqdim edən şəxslərlə paylaşmaq olmaz.DİN vətəndaşları bir daha diqqətli olmağa, şübhəli hallarla rastlaşdıqda dərhal polis orqanlarına və banklara müraciət etməyə çağırır. ",2025-07-24 17:25:54.357790
 Dövlət Əmək Müfəttişliyi Xidməti növbəti dəfə mükafata layiq görülüb ,https://xeberler.az/new/details/dovlet-emek-mufettisliyi-xidmeti-novbeti-defe-mukafata-layiq-gorulub--35625.htm,https://xeberler.az/img/mid/38565.jpg,25-06-2025, 14:00,E - HÖKUMƏT ,"Əmək və Əhalinin Sosial Müdafiəsi Nazirliyi yanında Dövlət Əmək Müfəttişliyi Xidməti (DƏMX) Böyük Britaniyanın “Improvement and Efficiency Social Enterprise (iESE)” müəssisəsi tərəfindən keçirilən nüfuzlu “iESE Awards 2025” müsabiqəsində qalib elan olunub.Xeberler.az bildirir ki, DƏMX hökumət orqanı kimi transformasiya sahəsində həyata keçirdiyi mühüm və innovativ təşəbbüslərə görə ""Certificate of Excellence Winner 2025"" mükafatına layiq görülüb.Xidmətin idarəetmə, xidmət keyfiyyəti və rəqəmsal transformasiya sahəsində həyata keçirdiyi sistemli və qabaqcıl təşəbbüslər, xüsusilə “Əmək və Məşğulluq” altsistemi (ƏMAS) üzərindən təqdim olunan xidmətlər, bu istiqamətdə atılmış innovativ addımlar və rəqəmsal həllərə verdiyi töhfələr müsabiqənin tədqiqat qrupu tərəfindən yüksək qiymətləndirilib.iESE müsabiqəsinin qalibləri arasında Azərbaycanla yanaşı, İngiltərə, Şimali İrlandiya və Birləşmiş Ərəb Əmirliklərindən (BƏƏ) olan dövlət orqanları da yer alıb. ",2025-07-24 17:25:54.758892
 İKTA yeni elektron hesabatlılıq sistemini işə salıb ,https://xeberler.az/new/details/ikta-yeni-elektron-hesabatliliq-sistemini-ise-salib--35624.htm,https://xeberler.az/img/mid/43125.jpg,25-06-2025, 13:58,TƏDBİRLƏR ,"Azərbaycanın telekommunikasiya və poçt xidmətləri üzrə tənzimləyici qurumu olan İnformasiya Kommunikasiya Texnologiyaları Agentliyi (İKTA) “Radioelektron vasitələrə verilən icazələr” elektron xidmətinin yeni modulunu işə salıb. Bu modul mülki dövriyyədə olmasına xüsusi icazə əsasında yol verilən kosmik-peyk rabitə vasitələrinin, radiomüşahidə və radionəzarət aparmaq üçün geniş tezlik diapazonlu radioqəbuledici qurğuların və Azərbaycan Respublikasının Nazirlər Kabineti tərəfindən müəyyən edilən güc meyarı həddindən artıq olan radioötürücülərin istifadəsi ilə bağlı hesabatların elektron şəkildə qəbuluna başlanması ilə əlaqədar hazırlanıb.Xeberler.az bildirir ki, yeni sistem çərçivəsində xüsusi icazə sahibləri mülki dövriyyədə olmasına xüsusi icazə əsasında yol verilən kosmik-peyk rabitə vasitələri, radiomüşahidə və radionəzarət aparmaq üçün geniş tezlik diapazonlu radioqəbuledici qurğular və Nazirlər Kabineti tərəfindən müəyyən edilən güc meyarı həddindən artıq olan radioötürücülər barədə il ərzində iki dəfə hesabat təqdim edəcəklər.Hesabatların təqdim edilməsi Azərbaycan Respublikası Nazirlər Kabinetinin 2006-cı il 8 may tarixli 120 nömrəli Qərarı ilə təsdiq edilmiş “Fəaliyyət növlərinin xüsusiyyətindən asılı olaraq mülki dövriyyəsi məhdudlaşdırılmış əşyaların dövriyyəsi üçün tələb olunan əlavə Şərtlər”in “Qeydlər”inin 1-ci hissəsi ilə tənzimlənir.Yeni modulun tətbiqi ilə hesabatların https://e-permission.icta.az/reports linki vasitəsilə elektron qaydada toplanmasına başlanılıb. Hazırkı dövr üzrə hesabatın əldə edilməsi üçün xüsusi icazə sahiblərinə məktublar göndərilib və hesabatların toplanması prosesi davam etdirilir.Hesabatların toplanması mövcud vəziyyətin obyektiv qiymətləndirilməsinə, problemlərin vaxtında aşkara çıxarılmasına və bununla da dövlətin müvafiq sahədə nəzarət və tənzimləmə funksiyalarını daha məqsədyönlü və səmərəli həyata keçirməsinə imkan yaradacaq. İKTA-nın yeni elektron hesabatlılıq sistemi ölkənin telekommunikasiya xidmətləri sahəsində şəffaflığın artacağına kömək edəcək. Bu yenilik xüsusi icazə sahibləri üçün vaxtın qənaətinə, resursların optimallaşdırılmasına və proseslərin sadələşdirilməsinə böyük töhfə verəcək. ",2025-07-24 17:25:55.095976
 “Startup School 3” layihəsinin ekspert heyəti təqdim olunub ,https://xeberler.az/new/details/startup-school-3-layihesinin-ekspert-heyeti-teqdim-olunub--35623.htm,https://xeberler.az/img/mid/43124.jpg,25-06-2025, 13:53,STARTAP AZƏRBAYCAN ,"İqtisadi İslahatların Təhlili və Kommunikasiya Mərkəzinin operatoru olduğu “Enterprise Azerbaijan” portalının təşəbbüsü ilə həyata keçirilən “Startup School 3” layihəsi çərçivəsində icra olunan “Yaşıl və Rəqəmsal İpək Yolu” (Green and Digital Silk Road) beynəlxalq akselerasiya proqramının ekspert heyəti təqdim olunub.Xeberler.az bildirir ki, heyətə müxtəlif ölkələrdən olan beynəlxalq səviyyəli mütəxəssislər, sahə üzrə tanınmış mentorlar, innovasiya və startap ekosistemində təcrübəyə malik ekspertlər daxildir.Onlar proqram iştirakçılarına ideyaların inkişafı, biznes modellərinin qurulması, qlobal bazarlara çıxış strategiyaları, yaşıl texnologiyalar və rəqəmsal transformasiya sahələri üzrə bilik və dəstək verəcəklər.Mentor və təlimçilər startap komandalarının ideyalarını inkişaf etdirmək, potensiallarını artırmaq və praktiki biliklərini möhkəmləndirmək məqsədilə onlarla birbaşa işləyəcək, fərdi məsləhət və təlim sessiyaları keçirəcəklər. Bu prosesə Nevada Universitetinin professorları Mehmet Serkan Tosun, Pavel Pietrasienski və Mat Vestfild, Estoniyanın “YellowX” şirkətinin təsisçisi və rəhbəri Ozan Sönmez, Ostim Texniki Universitetinin prorektoru professor Ünsal Sığrı, Boğaziçi Universitetinin Texnologiya transfer ofisinin rəhbəri Volkan Özgüz, Çinin “İpək Yolu Yüksək Texnologiyalar Parkı Assosiasiyası”nın nümayəndəsi Zanq Xiaoqanq, Kapadokya Texnoparkının direktoru Bilgin Yazlık, Maltanın Akselerasiya Mərkəzindən Gonca Kara, həmçinin Azərbaycan, Finlandiya, Pakistanın və digər ölkələrin nüfuzlu təşkilatlarından nümayəndələr cəlb olunub.Jüri heyəti isə beynəlxalq vençur fondlarının nümayəndələrindən formalaşdırılıb və proqramın yekun mərhələsində startapların təqdimatlarını qiymətləndirəcək. Bu qiymətləndirmə prosesində innovativ yanaşma, kommersiyalaşdırma potensialı və qlobal bazarlarda tətbiq perspektivləri əsas meyarlar kimi nəzərə alınacaq.“Yaşıl və Rəqəmsal İpək Yolu” proqramının əsas məqsədi region ölkələri üzrə rəqəmsal innovasiyaları təşviq etmək, dayanıqlı inkişafı dəstəkləmək və startapların beynəlxalq miqyasda uğur qazanmasına şərait yaratmaqdır.Qeyd edək ki, beynəlxalq akselerasiya proqramının müxtəlif ölkələrdən 30-dan çoxtərəfdaşı var. Onlardan beşi- ABŞ, Türkiyə, Pakistan, Malta və Azərbaycandan olan vençur fondlardır.Akselerasiya proqramına startapların müraciəti avqust ayının 1-ə kimi davam edəcək.Müraciət üçün link: https://forms.gle/LCrhRUqctA2g5egY6 ",2025-07-24 17:25:56.059910
 AZSTAND Milli mətbuatının 150 illiyinə həsr edilmiş seminar keçirib ,https://xeberler.az/new/details/azstand-milli-metbuatinin-150-illiyine-hesr-edilmis-seminar-kecirib--35622.htm,https://xeberler.az/img/mid/43119.jpg,25-06-2025, 11:12,TƏDBİRLƏR ,"Təlim çərçivəsində media nümayəndələrinə standartların işlənib hazırlanması, ətraf mühitin mühafizəsi, sosial məsuliyyət, korporativ idarəetmə və süni intellekt kimi aktual sahələrdə standartların tətbiqinə dair ətraflı məlumat verilib, beynəlxalq təcrübələr əsasında praktiki nümunələrə nəzər salınıb.Azərbaycan Respublikasının Prezidenti yanında Antiinhisar və İstehlak Bazarına Nəzarət Dövlət Agentliyinin tabeliyində olan Azərbaycan Standartlaşdırma İnstitutu (AZSTAND) tərəfindən media nümayəndələri üçün maarifləndirici seminar keçirilib. Azərbaycan milli mətbuatının 150 illiyinə həsr edilmiş seminarda 40-a yaxın media mənsubu iştirak edib.Xeberler.az bildirir ki, seminar media nümayəndələrini standartlaşdırma fəaliyyəti ilə daha yaxından tanış etmək, dövlət standartlarının işlənib hazırlanması, qəbul olunması və tətbiqi mexanizmləri barədə məlumatlılığı artırmaq məqsədilə təşkil olunub.Tədbirdə AZSTAND-ın baş direktorunun müavini, baş direktor vəzifəsini müvəqqəti icra edən Kəmalə Məmmədzadə açılış nitqi ilə çıxış edib. AZSTAND-ın fəaliyyətinin ölkədə keyfiyyət infrastrukturunun inkişafı, istehlakçı hüquqlarının etibarlı müdafiəsi və ixrac potensialının artırılmasına istiqamətləndiyi qeyd olunub. Həmçinin İnstitutun milli standartların beynəlxalq tələblərə uyğunlaşdırılması ilə rəqabətqabiliyyətliliyin gücləndirilməsi və davamlı iqtisadi inkişafın təmin edilməsinə hədəflənən tədbirləri vurğulanıb.Daha sonra AZSTAND nümayəndələri ətraf mühitin mühafizəsi, sosial məsuliyyət və korporativ idarəetmə sahələrində tətbiq olunan standartlar, eləcə də süni intellekt texnologiyaları üzrə standartlara dair təqdimatlarla çıxış ediblər. Tədbir iştirakçıları standartların müasir tələblərə uyğunlaşdırılması və tətbiqinin praktiki əhəmiyyəti barədə ətraflı məlumat əldə ediblər.Seminarın sonunda media nümayəndələrini maraqlandıran suallar cavablandırılıb. ",2025-07-24 17:25:56.770713
 AMB: Maliyyə qurumlarına informasiya təhlükəsizliyi ilə bağlı ciddi tələblər qoyulub ,https://xeberler.az/new/details/amb:-maliyye-qurumlarina-informasiya-tehlukesizliyi-ile-bagli-ciddi-telebler-qoyulub--35621.htm,https://xeberler.az/img/mid/33496.jpg,25-06-2025, 11:05,TƏDBİRLƏR ,"Azərbaycanın maliyyə bazarlarında fəaliyyət göstərən subyektlərə informasiya təhlükəsizliyi ilə bağlı vahid və daha ciddi tələblər tətbiq olunmağa başlayıb.Xeberler.az məlumat verir ki, bunu Azərbaycan Mərkəzi Bankının (AMB) nümayəndəsi Mehdi Mehdizadə Bakıda keçirilən növbəti Maliyyə və Texnologiyalar Sərgisində (""Fintex Sammit"") bildirib.O qeyd edib ki, artıq primitiv texnologiyaların tətbiq olunduğu dövr geridə qalıb: “Hazırda daha mürəkkəb, sürətlə inkişaf edən, texnologiyalarla inteqrasiya olunmuş dövrdə yaşayırıq. Bu inkişafın müsbət tərəfləri ilə yanaşı, nəzərəçarpacaq riskləri də var. Xüsusilə xoşniyyətli olmayan müdaxilələrin hədəfi ola biləcək informasiya sistemləri və texnologiyalar, maliyyə sektoru üçün daha yüksək təhlükə yaradır”.M. Mehdizadənin sözlərinə görə, bu təhlükələrin qarşısını almaq üçün dövlət orqanları və mütəxəssislər müxtəlif səviyyəli kiber təhlükəsizlik çərçivələri formalaşdırır: “Artıq kibertəhlükəsizlik təkcə texniki məsələ deyil, həmçinin hüquqi sabitliyin, maliyyə dayanıqlılığının və istehlakçı hüquqlarının qorunmasının əsas elementlərindən birinə çevrilib”.AMB rəsmisi xatırladıb ki, bu məqsədlə 2019-cu ildə yalnız bank sektorunu əhatə edən informasiya təhlükəsizliyi qaydaları qəbul edilib: ""Lakin maliyyə bazarlarına nəzarət orqanının ləğvi və bu səlahiyyətlərin AMB-yə verilməsindən sonra məsuliyyət dairəsi genişlənib. Artıq bu qaydalar yalnız banklara deyil, ödəniş və elektron pul təşkilatlarına, investisiya şirkətlərinə, sığortaçılara və bank olmayan kredit təşkilatlarına da şamil olunur"". ",2025-07-24 17:25:57.261606
 Dövlət Reklam Agentliyi auditor seçir ,https://xeberler.az/new/details/dovlet-reklam-agentliyi-auditor-secir--35620.htm,https://xeberler.az/img/mid/43120.jpg,25-06-2025, 09:45,TENDER ,"Dövlət Reklam Agentliyi 2024-cü il üzrə maliyyə hesabatlarının beynəlxalq standartlara uyğun auditi üçün kotirovka sorğusu elan edib.Xeberler.az məlumat verir ki, sorğuda iştirak haqqı 138 manatdır.İddiaçılar təkliflərini iyulun 18-nə qədər Agentliyin Bakı şəhəri, Səbail rayonu, Neftçilər prospekti, 24 ünvanında yerləşən inzibati binasına təqdim edə bilərlər.Təkliflərə iyulun 18-də, saat 10:00-da qeyd olunan ünvanda baxılacaq. ",2025-07-24 17:25:57.652690
 “SpaceX” kosmosa içində kremasiya olunmuş insan qalıqları göndərəcək ,https://xeberler.az/new/details/spacex-kosmosa-icinde-kremasiya-olunmus-insan-qaliqlari-gonderecek--35619.htm,https://xeberler.az/img/mid/42729.jpg,25-06-2025, 08:42,KOSMOS ,"“SpaceX” şirkəti “Transporter-14” missiyası çərçivəsində “Falcon 9” raket daşıyıcısından istifadə etməklə onlarla kosmik aparatın Yer orbitinə buraxılmasını həyata keçirib.Xeberler.az xarici mediaya istinadən məlumat verir ki, kiçik peyklər və müxtəlif elmi cihazlarla yanaşı, raket həm də “The Exploration Company” şirkətinə məxsus xüsusi bir aparatı orbitə çıxarıb. Bu aparatın bənzərsiz yükü var, belə ki, təxminən 150 nəfərə aid DNT nümunələri və ya kremasiya olunmuş insan qalıqları daşıyır.Bu, bir istiqamətli bir missiya deyil, Yer ətrafında bir növ “orbital ekskursiya”dır. Kapsullar bir neçə dəfə Yer ətrafında dövrə vuracaq, daha sonra isə atmosferə daxil olub Sakit okeana enəcək. Kapsullar yanmayacaq və suya düşdükdən sonra “The Exploration Company” əməkdaşları tərəfindən çıxarılıb, müştərilərə xatirə suveniri kimi qaytarılacaq.Bundan əlavə, bu missiya çərçivəsində Avropanın kosmosda DNT-si olan ən gənc sakini – üç yaşlı Matteo Bartanın DNT-si də orbitə göndərilib. Matteo-nun DNT-si, kosmosa böyük maraq göstərən dünyasənə dəyişmiş babasının qalıqları ilə birlikdə aparılıb. ",2025-07-24 17:25:58.390573
 Dünyanın ən böyük rəqəmsal kamerasının astronomik görüntüləri nümayiş olunub ,https://xeberler.az/new/details/dunyanin-en-boyuk-reqemsal-kamerasinin-astronomik-goruntuleri-numayis-olunub--35618.htm,https://xeberler.az/img/mid/43113.jpg,25-06-2025, 08:39,KOSMOS ,"Çilidə yerləşən Vera C. Rubin Rəsədxanası dünyanın ən böyük rəqəmsal kamerası ilə əldə etdiyi ilk görüntüləri ictimaiyyətə təqdim edərək astronomlar arasında böyük maraq doğurub. 3200 meqapiksellik bu qabaqcıl kamera aprel ayında teleskopun tikintisi tamamlandıqdan sonra başlayan sınaq mərhələsində istifadə edilib.Xeberler.az “NATURE” jurnalına istinadən məlumat verir ki, sözügedən görüntülər göy cismlərinin və qalaktik strukturların yüksək dəqiqliklə və geniş miqyasda müşahidə olunmasını mümkün edən yeni nəsil texnologiyanın imkanlarını nümayiş etdirib. Görüntülərdən birində, Süd Yolunun ionlaşmış hidrogenlə zəngin bölgəsində yerləşən Trifid Dumanlığı və Laqun Dumanlığı əks olunub. Bu görüntü cəmi yeddi saat ərzində çəkilmiş 678 monoxromatik ekspozisiyanın birləşdirilməsi ilə yaradılıb. Dörd fərqli filtr vasitəsilə əldə olunan məlumatlar görüntüyə yüksək rəng dərinliyi və estetik zənginlik qazandırıb.Rubin Rəsədxanası ABŞ-ın rəhbərlik etdiyi və 810 milyon ABŞ dolları dəyərində olan bir layihədir. O, And dağlarının mərkəzi hissəsində, Cerro Pachon zirvəsində yerləşir. Rəsədxana hər 3-4 gecədən bir bütün cənub səmasını xəritələşdirə biləcək qədər geniş bir baxış bucağına malikdir. Bu xüsusiyyət onu “Hubble” və “James Vebb” kimi kosmik teleskoplardan fərqləndirir; belə ki, həmin teleskoplar səmanın kiçik bir hissəsinə fokuslanaraq yüksək detal səviyyəsi təqdim etsə də Rubin teleskopu geniş sahəli müşahidələrdə üstünlük təşkil edir.Rəsədxananın tikintisi üzrə direktor müavini Sandrine Tomasın sözlərinə görə, bu ilkin görüntülər daha çox texnoloji potensialı və estetik baxımdan təsir gücünü nümayiş etdirmək məqsədi daşıyır. Bununla belə, gələcəkdə təqdim olunacaq “məlumat məhsulları” daha çox elmi-tədqiqat məqsədlərinə yönəlik olacaq. Tomas əlavə edir: “Biz astronomiyaya, səmaya və onun gözəlliyinə baxmağı sevirik”. ",2025-07-24 17:25:58.974278
 İKTA nümayəndəsi “Mobil Dünya Konqresi 2025”də iştirak edib ,https://xeberler.az/new/details/ikta-numayendesi-mobil-dunya-konqresi-2025de-istirak-edib--35617.htm,https://xeberler.az/img/mid/43112.jpg,24-06-2025, 22:59,TƏDBİRLƏR ,"İnformasiya Kommunikasiya Texnologiyaları Agentliyinin (İKTA) İnformasiya texnologiyaları departamentinin direktoru İslam Bağırzadə “GSMA”in Çinin Şanxay şəhərində təşkil edilən “Mobil Dünya Konqresi 2025”də (MWC 2025) iştirak edib. Xeberler.az bildirir ki, bu çərçivədə “Powering the APAC Digital Economy Through Innovation” (İnnovasiya vasitəsilə APAC – Asiya-Sakit Okean regionunun rəqəmsal iqtisadiyyatını gücləndirmək) tədbirində hökumət nümayəndələri, tənzimləyici qurumların təmsilçiləri bir araya gəliblər.Əsas müzakirə mövzularından biri APAC regionunda inklüziv və dayanıqlı iqtisadi artımı təşviq etmək üçün innovativ siyasət çərçivələri və tənzimləyici yanaşmalar olub. Tədbirdə, həmçinin qlobal trendlərə uyğun olaraq mobil texnologiyalar, rəqəmsal infrastruktur və yeni tətbiqlərin iqtisadi strategiyalara inteqrasiyası vurğulanıb.Qeyd edək ki, GSMA tərəfindən “Rəqəmsal dövlətlər” (Digital Nations) təşəbbüsü çərçivəsində keçirilən dəyirmi masa müzakirələri APAC regionunda daha rəqabətli, dayanıqlı və innovativ rəqəmsal gələcəyin qurulmasına töhfə verməyi hədəfləyir.İKTA rəsmisi “MWC 2025” çərçivəsində cihaza birbaşa bağlantı (direct-to-device – D2D) texnologiyaları üzrə çağırışlar mövzusunda keçirilən dəyirmi masa müzakirələrinə də qatılıb. Bu dəyirmi masa D2D qoşulmasının tənzimlənməsi məsələlərinə həsr olunub.  ",2025-07-24 17:25:59.540486
 İnformasiya təhlükəsizliyi üzrə hazırlanmış tədris vəsaitlərinin təqdimatı davam edib ,https://xeberler.az/new/details/informasiya-tehlukesizliyi-uzre-hazirlanmis-tedris-vesaitlerinin-teqdimati-davam-edib--35616.htm,https://xeberler.az/img/mid/43107.jpg,24-06-2025, 22:57,PROQRAMLAR ,"Azərbaycan Respublikasının Elm və Təhsil Nazirliyinin dəstəyi ilə Azərbaycan Kibertəhlükəsizlik Təşkilatları Assosiasiyası tərəfindən icra olunan “İnformasiya təhlükəsizliyi ixtisası üzrə elmi-metodiki tədris vəsaitlərinin hazırlanması” layihəsi çərçivəsində hazırlanan tədris-metodiki vəsaitlərin təqdimatı və seminarlar davam edib.   Xeberler.az bildirir ki, növbəti tədbirlər 18 iyun tarixində Azərbaycan Texniki Universitetində, 19 iyun tarixində isə Bakı Mühəndislik Universiteti və Sumqayıt Dövlət Universitetində həyata keçirilib. Sözügedən tədbirlər çərçivəsində yeni tədris vəsaitlərinin qeyd olunan ali təhsil müəssisələrinin tələbə-müəllim kollektivinə təqdimatı ilə yanaşı kibertəhlükəsizlik sahəsindəki aktual məsələlərə dair interaktiv müzakirələr aparılıb.  Qeyd edək ki, AKTA tərəfindən icra olunan layihə Azərbaycan Respublikasının Elm və Təhsil Nazirliyi tərəfindən 2024-cü ildə elan edilmiş “Təhsildə könüllü fəaliyyətin təşkili” qrant müsabiqəsi çərçivəsində həyata keçirilir. Layihənin icrası nəticəsində “İnformasiya təhlükəsizliyi” ixtisasına aid olan 3 fənn (“Kriptoqrafiyanın əsasları”; “Elektronika və IoT cihazlarının təhlükəsizliyi”; “Sosial mühəndislik”) üzrə sillabuslar və metodiki vəsaitlər (mühazirələr toplusu) hazırlanıb. ",2025-07-24 17:25:59.872098
" ABŞ Nümayəndələr Palatası əməkdaşlarına ""WhatsApp""ı qadağan edib ",https://xeberler.az/new/details/abs-numayendeler-palatasi-emekdaslarina-whatsappi-qadagan-edib--35615.htm,https://xeberler.az/img/mid/37656.jpg,24-06-2025, 22:40,SOSİAL MEDIA ,"ABŞ hökuməti təhlükəsizlik risklərini əsas gətirərək WhatsApp tətbiqinin Nümayəndələr Palatasının əməkdaşları tərəfindən istifadə edilən rəsmi cihazlarda istifadəsini qadağan edib.Xeberler.az bildirir ki, Reuters-in əldə etdiyi daxili sənədə əsasən, Kibertəhlükəsizlik İdarəsi tətbiqi “istifadəçi məlumatlarının qorunması sahəsində şəffaflığın olmaması, saxlanılan məlumatların şifrələnməməsi və potensial təhlükəsizlik riskləri” səbəbilə yüksək riskli hesab edib.Memoda alternativ olaraq Signal, iMessage, FaceTime və Microsoft Teams kimi tətbiqlərdən istifadə tövsiyə olunur.Xatırladaq ki, bu ilin yanvar ayında Meta, təxminən 90 WhatsApp istifadəçisinə, o cümlədən jurnalistlərə qarşı həyata keçirilən haker hücumunu aşkar etdiyini və dayandırdığını bildirmişdi. Hücumun İsrail mənşəli Paragon Solutions adlı casus proqram təminatı istehsalçısı ilə əlaqəli olduğu, bu şirkətin isə ötən ilin dekabrında ABŞ-ın AE Industrial Partners adlı investisiya şirkəti tərəfindən alındığı bildirilmişdi.May ayında yayımlanan bir tədqiqat hesabatında isə Avstraliya, Kanada, Kipr, Danimarka, İsrail və Sinqapur hökumətlərinin Paragon-un müştəriləri ola biləcəyi qeyd olunurdu.Meta məsələ ilə bağlı şərh verməkdən imtina edib. ",2025-07-24 17:26:00.574765
 OpenAI ilk süni intellekt cihazını təqdim etməyə hazırlaşır ,https://xeberler.az/new/details/openai-ilk-suni-intellekt-cihazini-teqdim-etmeye-hazirlasir--35614.htm,https://xeberler.az/img/mid/43104.jpg,24-06-2025, 22:36,SÜNİ İNTELLEKT VƏ DATA ,"OpenAI və Jony Ive-un təsis etdiyi io startapının istehsal edəcəyi ilk süni intellekt (Sİ) cihazı ilə bağlı yeni detallar iyun ayında təqdim edilən məhkəmə sənədlərində ortaya çıxıb. Sənədlər iyO adlı, Google tərəfindən dəstəklənən və fərdi qulaq formasına uyğunlaşdırılmış eşitmə cihazları hazırlayan bir startapın OpenAI və io-ya qarşı açdığı ticarət nişanı pozuntusu iddiası çərçivəsində təqdim edilib.Xeberler.az bildirir ki, OpenAI, 6.5 milyard dollara io startapını əldə etdikdən sonra yayımladığı tanıtım materiallarını məhkəmənin qərarı ilə geri çəkib və iyO-nun irəli sürdüyü iddialara qarşı mübarizə apardığını bildirib.Məhkəmə sənədlərinə əsasən, OpenAI və io son bir il ərzində qulaq içi texnologiyalarla bağlı intensiv araşdırmalar aparıb, müxtəlif şirkətlərdən azı 30 fərqli qulaqcıq alaraq bazardakı texnologiyaları analiz ediblər. Lakin iddialara baxmayaraq, OpenAI-nin təqdim etməyə hazırlaşdığı ilk cihazın nə qulaqcıq, nə də geyilə bilən cihaz olacağı bildirilir.io-nun texniki direktoru, Apple-ın sabiq rəhbərlərindən Tang Tan-ın məhkəməyə təqdim etdiyi bəyanatda deyilir ki, prototip hələ yekunlaşmayıb və yaxın bir il ərzində satışa çıxarılması planlaşdırılmır. Cihazın masaüstündə və ya cibdə daşına biləcək ölçüdə olacağı, ətraf mühiti analiz edərək istifadəçiyə uyğunlaşdırılmış təcrübə təqdim edəcəyi vurğulanır. OpenAI CEO-su Sam Altman bu cihazın smartfon və noutbukdan sonra istifadəçilərin üçüncü əsas cihazına çevriləcəyini bəyan edib.Bununla belə, sənədlər göstərir ki, OpenAI və io iyO-nun rəhbərliyi ilə görüşlər keçirib və hətta onların qulaq içi məhsullarını test edib. Görüşlər zamanı iyO-nun cihazlarının texniki baxımdan zəif performans göstərdiyi qeyd olunur. Hətta iyO-nun rəhbəri Jason Rugolo OpenAI ilə əməkdaşlıq qurmaq üçün şirkətini 200 milyon dollara satmağı belə təklif etsə də, bu təkliflər rədd edilib.  ",2025-07-24 17:26:01.279311
 İran hava məkanını açıb ,https://xeberler.az/new/details/iran-hava-mekanini-acib--35613.htm,https://xeberler.az/img/mid/43103.jpg,24-06-2025, 22:28,PROQRAMLAR ,"İranın hava məkanı yenidən açılıb.Xeberler.az bildirir ki, bu barədə ""Flightradar"" xidmətinin “X” hesabı məlumat yayıb.Məlumata görə, İranın hava məkanı Tehrana gəliş və oradan uçuşlar üçün yenidən açılıb.Bundan əlavə, məlumatda İraqın da hava məkanını açdığı vurğulanır.Qeyd edək ki, İsrail paytaxt Tehran da daxil olmaqla ölkə daxilində bir çox hədəflərə hava zərbələri endirdikdən sonra İran iyunun 13-də hava məkanını bağlamışdı. ",2025-07-24 17:26:01.953217
 Çinlə radio və TV yayımı sahəsində memorandum imzalanıb ,https://xeberler.az/new/details/cinle-radio-ve-tv-yayimi-sahesinde-memorandum-imzalanib--35612.htm,https://xeberler.az/img/mid/43101.jpg,24-06-2025, 19:55,TV VƏ RADİO ,"Çin Xalq Respublikasına səfər çərçivəsində iyunun 24-də Azərbaycan nümayəndə heyəti ilə Çin Xalq Respublikasının Radio və Televiziya Baş Dövlət İdarəsinin naziri xanım Çao Şumin və qurumun digər yüksək vəzifəli şəxsləri ilə görüş keçirilib.Xeberler.az bildirir ki, Medianın İnkişafı Agentliyindən verilən xəbərə görə, görüş çərçivəsində Audiovizual Şuranın sədri İsmət Səttarov Azərbaycan və Çin arasında digər sahələrdə olduğu kimi audiovizual media istiqamətində də əməkdaşlığın dərinləşdirilməsinin vacibliyini vurğulayıb. O, hər iki ölkənin audiovizual tənzimləmə siyasəti ətrafında fəal dialoq apardığını qeyd edərək, müvafiq sahədə texnoloji mübadilə, süni zəka, irihəcmli data və “5G” kimi innovativ həllərin tətbiqi, eləcə də sənayenin birgə inkişafının xüsusi əhəmiyyət daşıdığını bildirib. Şura sədri həmçinin qeyd edib ki, tənzimləyici qurumlar arasında davamlı və effektiv əlaqələrin qurulması təcrübə mübadiləsini gücləndirəcək, koordinasiyalı fəaliyyətə töhfə verəcək.Medianın İnkişafı Agentliyinin İcraçı direktoru Əhməd İsmayılov görüş zamanı media sahəsində əməkdaşlığın daha da inkişaf etdirilməsinin vacibliyini vurğulayaraq institusional əlaqələrin genişləndirilməsi, birgə layihələrin həyata keçirilməsi, müasir texnologiyaların tətbiqi, peşəkar kadr hazırlığı və qarşılıqlı təcrübə mübadiləsinin təşviqinin əməkdaşlığın əsas istiqamətlərindən olduğunu qeyd edib. O, həmçinin bildirib ki, media mühitinin qlobal çağırışlara uyğun şəkildə inkişaf etdirilməsi, xüsusilə dezinformasiya ilə mübarizə sahəsində yanaşma və mexanizmlərin paylaşılması qarşılıqlı fəaliyyətin əsas prioritetlərindəndir.Daha sonra “Azərbaycan Respublikası Audiovizual Şurası və Çin Xalq Respublikasının Radio Yayımı və Televiziya Baş Dövlət İdarəsi arasında Radio və Televiziya Yayımı Sahəsində Əməkdaşlıq haqqında Memorandum” imzalanıb. Memorandumun məqsədi radio yayımı və televiziya sahəsində əməkdaşlığın inkişaf etdirilməsi, təcrübə və kadr mübadiləsinin sürətləndirilməsidir.Qeyd edilib ki, Çin Xalq Respublikasına səfər çərçivəsində Azərbaycan nümayəndə heyətinə Azərbaycan Respublikasının Medianın İnkişafı Agentliyinin İcraçı direktoru Əhməd İsmayılov, Azərbaycan Respublikası Audiovizual Şurasının sədri İsmət Səttarov, Azərbaycan Respublikası Prezidentinin Administrasiyasının Qeyri-hökumət təşkilatları ilə iş və kommunikasiya şöbəsinin Media ilə iş sektorunun müdiri Kamran Həsənov, Azərbaycan Dövlət İnformasiya Agentliyinin İdarə Heyətinin sədri Vüqar Əliyev və “AnewZ” telekanalının İcraçı direktoru Rüfət Həmzəyev daxildir. ",2025-07-24 17:26:02.444970
 İranla sərhəd ərazilərdə radiasiya artmayıb - BİRGƏ MƏLUMAT ,https://xeberler.az/new/details/iranla-serhed-erazilerde-radiasiya-artmayib-birge-melumat--35611.htm,https://xeberler.az/img/mid/43100.jpg,24-06-2025, 19:51,TƏHLÜKƏSİZLİK ,"Azərbaycanın cənub sərhədləri boyunca (30 məntəqə üzrə), o cümlədən Naxçıvanda xüsusi cihazlarla radiasiya fonunun ölçülməsi məqsədilə keçirilən müayinələr bu vaxtadək ətraf mühitdə təbii radiasiya fonunun artması hallarının qeydə alınmadığını göstərib.Xeberler.az bildirir ki, bu barədə Fövqəladə Hallar, Ekologiya və Təbii Sərvətlər, Rəqəmsal İnkişaf və Nəqliyyat nazirlikləri birgə məlumat yayıb.Məlumata əsasən, İRİA Nüvə tədqiqatları departamenti tərəfindən Atom Enerjisi üzrə Beynəlxalq Agentliyin təhlükəsizlik standartları və tövsiyəedici sənədləri nəzərə alınaraq, Azərbaycanın cənub sərhəd rayonları ərazisində havada, torpaqda və çay su nümunələrində aşağıdakı radioloji parametrlər üzrə ölçmə və analizlər aparılıb.""Nəticələrə görə, hava, torpaq, yağış və çay suyu nümunələrində Uran izotoplarının zənginləşdilmiş dəyəri, habelə heç bir süni radionuklidlər aşkar edilməyib, hava alfa və beta aktivlik dəyərləri normal fon daxilində müşahidə edilib, avtoqamma və stasionar dozimetrik ölçülərdə qamma və neytron şüalanması fon səviyyələrdə olub, təhlükəli dəyərlər qeydə alınmayıb"", - məlumatda deyilir.Qeyd olunub ki, ölkə ərazisində, o cümlədən transsərhəd bölgələrdə radiasiya şəraitinə fasiləsiz nəzarətin təmin olunması məqsədilə Astara, Beyləqan, Zəngilan, Sədərək və digər sərhədyanı rayonlarda Ekologiya və Təbii Sərvətlər Nazirliyinin Ətraf Mühitin Monitorinqi Mərkəzinin avtomatlaşdırılmış stansiyaları fəaliyyət göstərir. Avtomatlaşdırılmış stansiyalar vasitəsilə radiasiya fonu üzrə gündəlik müşahidələr aparılır. Hazırkı müşahidələrin nəticələrinə əsasən, havada hər hansı bir radioaktiv çirklənmə faktı qeydə alınmayıb.Bildirilib ki, İnnovasiya və Rəqəmsal İnkişaf Agentliyinin Nüvə tədqiqatları departamenti tərəfindən Azərbaycanın cənub sərhədyanı rayonlarında (Astara, Lənkəran, Masallı, Cəlilabad, Biləsuvar) radioloji və radioekoloji tədqiqatlar həyata keçirilməkdədir. ",2025-07-24 17:26:03.429534
 Rəqəmsallaşmayan dövlət xidmətləri ilə bağlı müvafiq tapşırıqlar verilib ,https://xeberler.az/new/details/reqemsallasmayan-dovlet-xidmetleri-ile-bagli-muvafiq-tapsiriqlar-verilib--35610.htm,https://xeberler.az/img/mid/43099.jpg,24-06-2025, 19:49,TƏDBİRLƏR ,"İqtisadi Şuranın iclası keçirilib.Xeberler.az bildirir ki, bu barədə Nazirlər Kabinetindən məlumat verilib.İqtisadi Şuranın sədri, Baş nazir Əli Əsədovun rəhbərliyi ilə keçirilən iclasın gündəliyində Azərbaycan Prezidentinin 2024-cü il 27 dekabr tarixli 268 nömrəli Fərmanından irəli gələrək Hökumətə verilən tapşırıqların icra vəziyyəti və görülmüş işlər, o cümlədən sahibkarların dövlət qurumlarına müraciətinin elektronlaşması və xidmətlərin rəqəmsallaşması, “Mygov Biznes” altsisteminin yaradılması və rəqəmsallaşmayan dövlət xidmətlərinin “ASAN xidmət”də göstərilməsi, dövlət xidmətlərinin və alınan ödənişlərin optimallaşdırılması, xidmət haqlarının məbləğinə və hüquqi əsasına baxılması və digər cari məsələlər ətraflı müzakirə olunub.Gündəlikdə olan məsələlər üzrə iqtisadiyyat naziri Mikayıl Cabbarovun məruzəsi dinlənilib. İclasda iştirak edən ədliyyə naziri Fərid Əhmədov, rəqəmsal inkişaf və nəqliyyat naziri Rəşad Nəbiyev və Azərbaycan Prezidenti yanında Vətəndaşlara Xidmət və Sosial İnnovasiyalar üzrə Dövlət Agentliyinin sədri Ülvi Mehdiyev Azərbaycan Prezidentinin Fərmanından ilə gələn tapşırıqlarla bağlı çıxış edib.Təqdim olunan iqtisadi gündəliyə dair İqtisadi Şuranın üzvləri tərəfindən geniş müzakirələr aparılıb.İclasın yekununda İqtisadi Şuranın üzvlərinin rəy və təklifləri nəzərə alınmaqla qərarlar qəbul olunub və aidiyyəti qurumlara müvafiq tapşırıqlar verilib. ",2025-07-24 17:26:03.696568
 İnformasiya Texnologiyaları İnstitutunun əməkdaşları konfransda iştirak ediblər ,https://xeberler.az/new/details/informasiya-texnologiyalari-institutunun-emekdaslari-konfransda-istirak-edibler--35609.htm,https://xeberler.az/img/mid/43095.jpg,24-06-2025, 19:47,TƏDBİRLƏR ,"Elm və Təhsil Nazirliyinin İnformasiya Texnologiyaları İnstitutunun bir qrup əməkdaşından ibarət nümayəndə heyəti tədqiqat və təhsil şəbəkələri sahəsində dünyanın ən nüfuzlu və genişmiqyaslı tədbirlərindən biri olan TNC25 konfransında iştirak ediblər. Nümayəndə heyətinə AMEA-nın vitse-prezidenti, İnformasiya Texnologiyaları İnstitutunun baş direktoru akademik Rasim Əliquliyev rəhbərlik edib. Heyətin tərkibinə institutun şöbə müdiri, AMEA-nın müxbir üzvü, texnika elmləri doktoru Ramiz Alıquliyev, “AzScienceNet” Şəbəkə İdarəetmə Mərkəzinin rəhbəri, texnika üzrə fəlsəfə doktoru Babək Nəbiyev və baş mütəxəssis Könül Əliyeva daxil olub.Xeberler.az bildirir ki, bu barədə institutdan məlumat verilib.İngiltərənin Brayton şəhərində keçirilən, Birləşmiş Krallığın Milli Tədqiqat və Təhsil Şəbəkəsinin (JISC) ev sahibliyi etdiyi konfrans bu il “Birlikdə daha parlaq” (Brighter Together) devizi ilə təşkil olunub. Tədbirin keçirilməsində əsas məqsəd GEANT-ın tədqiqat və təhsil ictimaiyyətinin bütün üzvlərini bir araya gətirmək olub.GEANT Assosiasiyası tərəfindən təşkil edilən konfransda 72 ölkədən 900-dən çox alim və mütəxəssis bir araya gəlib. TNC25 çərçivəsində süni intellektin tədqiqat və təhsil mühitində tətbiqi, şəbəkələrin avtomatlaşdırılması, kibertəhlükəsizlik, elmi bulud infrastrukturu, “Trust & Identity”, açıq elm (Open Science) və e-infrastrukturlar, kvant hesablama və rabitə texnologiyaları, böyük həcmli məlumatlar (Big Data), rəqəmsal suverenlik (digital sovereignty) və inklüziv texnologiyalar kimi aktual mövzularda paralel iclaslar və plenar sessiyalar keçirilib, tədqiqat və təhsil şəbəkələri arasında əməkdaşlıq perspektivləri müzakirə olunub, interaktiv sərgilər nümayiş etdirilib.Azərbaycan nümayəndə heyəti TNC25 çərçivəsində keçirilən bir sıra sessiyalarda üzv ölkələrin tədqiqat və təhsil şəbəkələrinin nümayəndələri ilə əməkdaşlıq imkanlarına dair müzakirələrdə iştirak edib. Müzakirələr zamanı tədbir çərçivəsində əldə olunan təcrübənin ölkəmizin elm və təhsil infrastrukturunun beynəlxalq mühitə inteqrasiyasına töhfə verəcəyi bildirilib, təqdim olunan innovativ yanaşmaların “AzScienceNet” şəbəkəsinin fəaliyyətinin genişləndirilməsi və infrastrukturunun gücləndirilməsi baxımından böyük əhəmiyyət kəsb etdiyi vurğulanıb.Akademik Rasim Əliquliyev konfrans çərçivəsində milli tədqiqat və təhsil şəbəkələrinin rəhbərləri üçün təşkil olunan yüksəksəviyyəli “CEO track” sessiyasında iştirak edib. İclasda rəqəmsal transformasiya, süni intellekt və kvant texnologiyaları, eləcə də regional və beynəlxalq əməkdaşlıq perspektivlərinə dair fikir mübadiləsi aparılıb.Akademik Rasim Əliquliyev sessiya çərçivəsində Azərbaycan elmi və təhsilinin Avropa mühitinə inteqrasiyasının təmin edilməsində virtual körpü rolunu oynayan, milli operator funksiyasını yerinə yetirən “AzScienceNet” şəbəkəsinin fəaliyyəti haqqında ətraflı məlumat verib. Həmçinin GEANT Assosiasiyası ilə birgə layihələrin davam etdirilməsi, regional texnoloji təşəbbüslərdə Azərbaycanın fəal iştirakı və əməkdaşlığın inkişafına dair təkliflərini irəli sürüb. ",2025-07-24 17:26:04.306297
 İİTKM və Nottingem Universiteti arasında əməkdaşlıq gücləndirilir ,https://xeberler.az/new/details/iitkm-ve-nottingem-universiteti-arasinda-emekdasliq-guclendirilir--35608.htm,https://xeberler.az/img/mid/43094.jpg,24-06-2025, 17:40,TƏDBİRLƏR ,"İqtisadi İslahatların Təhlili və Kommunikasiya Mərkəzinin (İİTKM) icraçı direktoru, i.e.d., professor Vüsal Qasımlı Böyük Britaniyanın Nottingem Universitetinin nümayəndələrini qəbul edib. Görüşdə “Beynəlxalq Bankçılıq və Maliyyə Cəmiyyəti”nin (IFABS) prezidenti, “INFINITY” – İnklüziv Maliyyə Texnologiyaları Mərkəzinin həmtəsisçisi, professor Meryem Duygun və “Qlobal Bankçılıq və Maliyyə İnnovasiyaları Mərkəzi”nin həmtəsisçisi, professor Sanjay Banerji iştirak ediblər.Xeberler.az məlumat verir ki, Vüsal Qasımlı Azərbaycanın makroiqtisadi çərçivəsi, pul-kredit siyasəti, fiskal və struktur islahatları barədə məlumat verib. O, həmçinin “Azərbaycan Respublikasının 2022–2026-cı illər üçün Sosial-İqtisadi İnkişaf Strategiyası”nda müəyyən edilmiş əsas məqsədləri və dövlət proqramlarının monitorinq və qiymətləndirmə sahəsində İİTKM-in tətbiq etdiyi rəqəmsal həllər və alətləri qonaqların diqqətinə çatdırıb. Müzakirələr əsasən rəqəmsal maliyyə, maliyyə texnologiyalarının inklüzivliyi, dayanıqlı maliyyə və inkişaf etməkdə olan bazarlarda risklərin idarə olunması sahəsində birgə tədqiqatlar üzrə davam etdirilib.Qonaqlar İİTKM ilə əməkdaşlığı genişləndirmək, inklüziv maliyyə texnologiyaları, rəqəmsal innovasiyalar və iqlim maliyyəsi siyasəti üzrə birgə tədqiqat layihələri hazırlamaq niyyətlərini bildiriblər. Daha sonra Nottingem Universitetinin professorları ilə İİTKM-in əməkdaşları arasında görüş keçirilib.Tədbir çərçivəsində İİTKM-in Monitorinq və Qiymətləndirmə şöbəsinin baş məsləhətçisi Gültac Əhmədzadə-Tapdıqzadə dövlət proqramlarının monitorinq və qiymətləndirmə prosesi və “Layihə idarəetməsi” modulu barədə təqdimatla çıxış edib. O, proqramların icra vəziyyətinin qiymətləndirilməsi, effektivliyin artırılması məqsədilə tətbiq edilən metodologiyalar və layihələrin strateji istiqamətləri barədə ətraflı məlumat verib.Nottingem Universitetinin professorları Meryem Duygun və Sanjay Banerji innovasiya və maliyyə sahəsində beynəlxalq təcrübələr, eləcə də universitet-sənaye əməkdaşlığının əhəmiyyəti barədə danışıblar. Qonaqlar həmçinin rəqəmsal transformasiya və maliyyə texnologiyalarının innovasiya ekosisteminə təsiri, eləcə də startap mühitinin dəstəklənməsi istiqamətində beynəlxalq yanaşmalarla bağlı təqdimatla çıxış ediblər.Görüşdə İİTKM-in əməkdaşları ilə yanaşı, İnnovasiya və Rəqəmsal İnkişaf Agentliyi, Azərbaycan Memarlıq və İnşaat Universiteti, &quot;Yeni Fikir&quot; MMC-dən və digər qurumlardan nümayəndələr iştirak ediblər. ",2025-07-24 17:26:04.639715
 Elektron xidmətlərlə bağlı layihələrə rəy verilməsi qaydası müəyyənləşib ,https://xeberler.az/new/details/elektron-xidmetlerle-bagli-layihelere-rey-verilmesi-qaydasi-mueyyenlesib--35607.htm,https://xeberler.az/img/mid/41322.jpg,24-06-2025, 17:31,QANUNVERİCİLİK ,"“Dövlət informasiya ehtiyatları və sistemləri, habelə elektron xidmətlərlə bağlı layihələrə texniki və səmərəlilik baxımından məqsədəuyğunluq barədə rəy verilməsi Qaydası” təsdiqlənib.Xeberler.az bildirir ki, bu barədə Nazirlər Kabineti qərar verib.Qurum dövlət informasiya ehtiyatlarının və sisteminin formalaşdırılması, elektron xidmətin təşkili, həmçinin mövcud dövlət informasiya ehtiyatının və sisteminin funksiyalarında, habelə elektron xidmətin reqlamentində əhəmiyyətli dəyişikliklərin edilməsi ilə bağlı məqsədəuyğunluq rəyinin verilməsi üçün “Dövlət informasiya ehtiyatlarının, sistemlərinin və elektron xidmətlərin vahid reyestri”ndə yaradılan elektron kabineti vasitəsilə məlumatların (sənədlərin) əlavə edildiyi müraciətini təkmil sertifikatlı gücləndirilmiş elektron imza ilə təsdiq edərək Azərbaycan Respublikasının Rəqəmsal İnkişaf və Nəqliyyat Nazirliyinə müraciət edir.Müraciətə baxılması və rəy verilməsi məqsədilə təqdim edilmiş sənədlərin (məlumatların) təhlilinin aparılması və məqsədəuyğunluq rəyinin formalaşdırılması Nazirlik tərəfindən həyata keçirilir.     ",2025-07-24 17:26:05.376434
 AZSTAND: Azərbaycanda internet standartı hazırlanır ,https://xeberler.az/new/details/azstand:-azerbaycanda-internet-standarti-hazirlanir--35606.htm,https://xeberler.az/img/mid/43091.jpg,24-06-2025, 17:28,İNTERNET ,"Azərbaycanda informasiya texnologiyaları və internet infrastrukturunun təhlükəsizliyi sahəsində beynəlxalq təcrübəyə uyğun yeni dövlət standartlarının hazırlanması istiqamətində tədbirlər həyata keçirilir.Xeberler.az məlumat verir ki, bu sözləri Azərbaycan Standartlaşdırma İnstitutunun (AZSTAND) baş direktorunun müavini Kəmalə Məmmədzadə “Standartların rolu və əhəmiyyəti” mövzusunda keçirilən seminarda çıxışı zamanı deyib.O bildirib ki, əvvəllər informasiya təhlükəsizliyi ilə bağlı tətbiq edilən standartlar artıq aktual deyil və müasir texnoloji çağırışlara cavab vermir.“Əvvəllər istifadə olunan standartlar indiki şəraitdə informasiya təhlükəsizliyi üçün kifayət etmir. Hazırda biz bu sahədə daha geniş, əhatəli, müasir tələblərə uyğun standartlar hazırlayırıq. Bu standartlar yalnız İT infrastrukturu ilə məhdudlaşmır, həm də xidmət sahələrini, internet bağlantılarını, informasiya axınını və provayderləri əhatə edir. Beynəlxalq ISO və IEC standartları əsasında yerli şəraitə uyğunlaşdırılmış sənədlər hazırlanır və biz onları yerli tərəflərin maraqlarını da nəzərə almaqla milli qanunvericiliyə uyğunlaşdırırıq. Bu istiqamətdə əhəmiyyətli irəliləyiş əldə olunub”, - deyə K.Məmmədova qeyd edib.O əlavə edib ki, hələlik internet provayderlərinin fəaliyyətinə dair konkret xidmət standartları mövcud olmasa da, bu sahədə də sənədlərin hazırlanması planlaşdırılır: “İT infrastrukturuna dair müəyyən standartlar artıq mövcuddur və tətbiq edilir. Bu standartlardan dövlət orqanları və bəzi özəl şirkətlər istifadə edir. Provayder xidmətlərinə dair standartların hazırlanması isə planlarımızdadır”.  ",2025-07-24 17:26:06.114943
 “Azercell” narkotiklərin ziyanı barədə maarifləndirici SMS-lər göndərilib ,https://xeberler.az/new/details/azercell-narkotiklerin-ziyani-barede-maariflendirici-sms-ler-gonderilib--35605.htm,https://xeberler.az/img/mid/43092.jpg,24-06-2025, 17:18,MOBİL RABİTƏ ,"26 iyun – Narkotik vasitələrin sui-istifadəsi və qanunsuz dövriyyəsi ilə Beynəlxalq Mübarizə Günü münasibətilə təşkil edilən silsilə tədbirlər çərçivəsində Narkomanlığa və Narkotik Vasitələrin Qanunsuz Dövriyyəsinə Qarşı Mübarizə üzrə Dövlət Komissiyasının daimi fəaliyyət göstərən İşçi Qrupu aidiyyəti qurumla birgə, cari ilin 23, 24 və 25 iyun tarixlərində “Azercell” abunəçilərinə narkotiklərin fəsadları barədə SMS-bildirişlərin göndərilməsinə başlayıb.Xeberler.az bildirir ki, bu barədə İşçi Qrupundan məlumat verilib.Bildirilib ki, göndərilən SMS-lərdə abunəçilərə belə çağırış edilib: “DK İşçi Qrupu: Narkotiklərin fəsadları barədə məlumatlı olaq və birlikdə mübarizə aparaq! www.nmdk.gov.az , Qaynar xətt: 802”Maarifləndirici mesajların ümumilikdə 5 milyona yaxın abunəçiyə göndərilməsi nəzərdə tutulur. ",2025-07-24 17:26:06.827799
" ""Ookla Azərbaycandan nə istəyir?"" – konsaltinq xidməti, yoxsa data - Ekspert ","https://xeberler.az/new/details/ookla-azerbaycandan-ne-isteyir-–-konsaltinq-xidmeti,-yoxsa-data-ekspert--35604.htm",https://xeberler.az/img/mid/43089.jpg,24-06-2025, 15:00,İNTERNET ,"""Ookla Azərbaycandan nə istəyir?"" – konsaltinq xidməti, yoxsa data Dünyanın tanınmış internet sürətləri ölçən platforması “Ookla”nın rəhbəri Azərbaycanda səfərdədir. Nazir Rəşad Nəbiyev və İKTA rəhbəri Nail Mərdanovla görüşüblər. Əməkdaşlıqlar müzakirə olunub, son 4 ildə internetə çıxışın 4 dəfə artdığı vurğulanıb. Xeberler.az bildirir ki, buna Azərbaycan İnternet Formunun Prezidenti, ekspert Osman Gündüz münasibət bildirib. Ekspertin sözlərinə görə, açıqlanan məlumatlardan belə qənaətə gəlmək olur ki, şirkət İKTA ilə telekommunikasiya, mobil rabitə və internet sektorunun monitorinqi, xidmət keyfiyyəti və spektr analizləri üzrə əməkdaşlıq təklif edir: ""Görünən odur ki, şirkət sadəcə sürət testləri aparan texnoloji platforma olmaqla kifayətlənmək istəmir – eyni zamanda konsaltinq xidmətləri də təklif edir. Bu, bəlkə də pis deyil. Amma burada bəzi suallar yaranır:- Ödənişli əməkdaşlıq maraq toqquşması yaradacaqmı, onun reytinqlərinə təsir edəcəkmi? - Reytinqdə bir neçə pillə yuxarıda olmaq real istifadəçi təcrübəsini dəyişirmi? Əlbəttə, obyektiv texniki göstəricilərlə hazırlanmış hesabatlar, qiymətləndirmələr önəmlidir. Amma reytinqlərdən çox, real nəticələr – internetin qiyməti, əhatə dairəsi, istifadəçi məmnuniyyəti, rəqabətli mühit – daha vacibdir"". Osman Gündüz bildirib ki, bir müddət öncə RİNN ölkə üzrə keyfiyyətli internetə əlçatanlıq problemini həll etdiyini açıqlayıb. Artıq hər bir vətəndaşın harada olmasından asılı olmayaraq yüksək sürətli internetə əlçatanlığı var. Son 10-15 ildə həllini gözləyən bir məsələ artıq bitib: ""Düşünürəm ki belə bir zamanda, belə bir nəhəng infrastruktur yenilənməsindən sonra adi bir reytinq dalınca düşmək də prioritet olmamalıdır. Rəqabətli mühitin formalaşmasına fokuslanmaq, 5G və digər yeni texnologiyalarla internetə əlçatanlıq yaratamaq, Kommunikasiyalarla bağlı qanunvericiliyi təkmilləşdirmək daha doğru olardı. Azərbaycan üçün indiki məqamda vacib olan “Speedtest”dəki yer deyil, tələbata uyğun müxtəlif qiymət və sürət seçimləridir. Bütün vətəndaşlar üçün seçim vermədən, minimal 25 manat qiymət müəyyən edilməsi Azərbaycan internetində həllini gözləyən əsas məsələlərindən biridir"". ",2025-07-24 17:26:07.475445
 İlham Əliyev “8 Noyabr” Elektrik Stansiyasının açılışında iştirak edib ,https://xeberler.az/new/details/ilham-eliyev-8-noyabr-elektrik-stansiyasinin-acilisinda-istirak-edib--35603.htm,https://xeberler.az/img/mid/43084.jpg,24-06-2025, 14:58,TƏDBİRLƏR ,"Azərbaycan Prezidenti İlham Əliyev iyunun 24-də Mingəçevirdə “Azərbaycan” İstilik Elektrik Stansiyasının ərazisində Ulu Öndər Heydər Əliyevin abidəsini ziyarət edib.Xeberler.az məlumat verir ki, sonra dövlət başçısı “8 Noyabr” Elektrik Stansiyasının açılış mərasimində iştirak edən qonaqlarla görüşüb, onlarla söhbət edib. Söhbət zamanı bu stansiya layihəsinin əhəmiyyəti vurğulanıb.İtaliya və Çin şirkətlərinin bu layihədə iştirakının önəminə toxunulub. İşlərin qısa müddət ərzində yekunlaşması məmnunluqla qeyd edilib.Daha sonra “8 Noyabr” Elektrik Stansiyasının açılış mərasimi keçirilib.Azərbaycan Respublikasının Prezidenti İlham Əliyev tədbirdə çıxış edib.Prezident İlham Əliyevin çıxışı-Əziz dostlar, hörmətli qonaqlar, əziz mingəçevirlilər.Bu gün ölkəmizin energetika sahəsində əlamətdar bir gündür. “8 Noyabr” Elektrik Stansiyasının açılışı çox gözəl hadisədir. Ümumilikdə ölkəmizin enerji potensialını böyük dərəcədə gücləndirəcək bu stansiyanın yaradılması və qısa müddət ərzində bütün işlərin başa çatması ölkəmizin gücünü, potensialını, energetiklərimizin təcrübəsini, peşəkarlığını göstərir. Bu gün “8 Noyabr” Elektrik Stansiyası ölkəmizin ən böyük elektrik stansiyasıdır. 1880 meqavat gücündə bu stansiya bizim enerji potensialımızı təbii olaraq daha da gücləndirəcək, enerji sisteminin səmərəliliyini artıracaq və beləliklə, Mingəçevirin nəinki Azərbaycanın, bütövlükdə Cənubi Qafqazın energetika mərkəzi olan statusunu daha da gücləndirəcək. Hazırda bizim elektrik enerjisinin 40 faizindən çoxu Mingəçevirdə istehsal olunur və əlbəttə ki, görülmüş bütün bu işlər bir daha Azərbaycanın doğru yolda olduğunu göstərir.Mingəçevir 1970-ci illərdə Azərbaycan energetika sektorunun mərkəzi rolunu oynamışdır. Ulu Öndər Heydər Əliyevin təşəbbüsü və bilavasitə rəhbərliyi ilə 1974-cü ildə Mingəçevirdə “Azərbaycan” İstilik Elektrik Stansiyasının təməli qoyulmuşdur və Ulu Öndərin iştirakı ilə stansiyanın birinci bloku 1981-ci ildə istismara verilmişdir. Ondan sonra digər bloklar da istismara verilərək artıq o zaman hələ sovet dövründə bu stansiya Qafqazın önəmli energetika mərkəzlərindən birinə çevrilmişdir. Təbii olaraq müstəqilliyin ilk illərində bizdə enerji qıtlığı yaranmışdır. Orta və yaşlı nəslin nümayəndələri o illəri yaxşı xatırlayırlar ki, o vaxt hətta axşam saat 12-də televiziya verilişləri də dayandırılırdı. Çünki energetika sistemimiz lazım olan həcmdə elektrik enerjisini istehsal edə bilmirdi. Həm yanacaq nöqteyi-nəzərindən çətinliklər var idi, həm də enerji sistemimiz tam köhnəlmişdi. Yalnız Ulu Öndərin təşəbbüsü ilə yaradılmış Mingəçevir stansiyası hesabına müəyyən dərəcədə fasilələrlə olsa belə, insanlara və müəssisələrə elektrik enerjisi verilirdi. Yəni, Mingəçevirin tarixi energetika mərkəzi kimi zəngindir və burada formalaşmış güclü kadr potensialı, əlbəttə ki, bu gün də bizə əldə edilmiş uğurlara nail olmaq üçün imkan yaradır.Biz son 20 il ərzində Azərbaycanın energetika sistemini demək olar ki, sıfırdan qurmuşuq. Ölkəmizin müxtəlif yerlərində yeni elektrik stansiyaları qurulmuşdur, eyni zamanda, Mingəçevirdə də yenidənqurma işləri aparılmışdır. Yadınızdadır, burada baş vermiş qəza nəticəsində ölkəmizin böyük hissəsi, demək olar ki, işıqsız qalmışdı. Ondan sonra praktiki tədbirlər görülməyə başlanmış və biz qısa müddət ərzində burada böyük uğurlara nail ola bilmişik.2018-ci ildə “Azərbaycan” İstilik Elektrik Stansiyasının yenidən qurulmasının təməli qoyuldu və 2020-ci il iyunun 25-də - düz beş il bundan əvvəl burada stansiyaya yeni həyat verilmişdir. Hazırda “Azərbaycan” Elektrik Stansiyasının generasiya gücü 1800 meqavat, “8 Noyabr” Stansiyasının gücü 1880 meqavatdır, Su Elektrik Stansiyasının gücü isə 400 meqavatdan çoxdur. Beləliklə, Azərbaycanın elektrik enerjisinin 40 faizindən çoxu Mingəçevirdə istehsal olunur və qeyd etdiyim kimi, bu, nəinki Azərbaycanın, Cənubi Qafqazın əsas energetika mərkəzidir.Bu layihənin qısa müddət ərzində icra edilməsi, - energetiklər bunu yaxşı bilirlər - rekord nəticə sayıla bilər. Çünki təxminən 2 min meqavatlıq elektrik stansiyasının inşa müddəti bir neçə il davam edir - bəlkə də üç il, dörd il, beş il, bəlkə daha da çox. Misal üçün, elə sovet dövründə Mingəçevirdə “Azərbaycan” İstilik Elektrik Stansiyasının inşası 1974-cü ildə başlamışdır və birinci blok 1981-ci ildə istismara verilmişdir. Yəni, yeddi ildən sonra 300 meqavat enerji əldə edilmişdir. Biz isə iki il ərzində təxminən 2 min meqavat enerji əldə etmişik və əlbəttə ki, bunun bir çox səbəbləri var. Təbii ki, buna burada mövcud olan energetika bazamız, təcrübəmiz, Azərbaycan energetiklərinin peşəkarlığı, bilikləri, təcrübələri və əlbəttə ki, bizim beynəlxalq tərəfdaşlarımızın da töhfəsi şərait yaratdı.Mən xüsusilə bu gün burada iştirak edən İtaliyadan və Çindən olan qonaqları salamlamaq istəyirəm. Bu stansiyanın ərsəyə gəlməsində İtaliya və Çin şirkətlərinin böyük payı var. Azərbaycan energetikləri ilə birlikdə bu gözəl işi biz qısa müddət ərzində görə bildik.Qeyd etməliyəm ki, həm İtaliya, həm Çin Azərbaycanın strateji tərəfdaşlarıdır. Strateji tərəfdaşlıq haqqında İtaliya ilə iki, Çinlə iki bəyannamə imzalanmışdır və mənim bu ölkələrə çoxsaylı səfərlərim nəticəsində bir sıra istiqamətlər üzrə çox gözəl nəticələr əldə edilmişdir. İtaliya Azərbaycanın birnömrəli ticarət tərəfdaşıdır. Çin də ticarət tərəfdaşlarımız arasında qabaqcıl yerlərdədir. Biz İtaliya ilə xüsusilə energetika sahəsində, xam neft, təbii qaz sahəsində uzunmüddətli və strateji əməkdaşlığa bir neçə il bundan əvvəl başlamışıq. Çinlə isə bu yaxınlarda daha çox bərpaolunan enerji layihələrini birgə icra etməyə başlayırıq. Mənim aprel ayında Çinə dövlət səfərim zamanı lazım olan razılaşmalar əldə edildi. Onu da bildirməliyəm ki, Azərbaycanda bu gün yaradılan yeni Günəş elektrik stansiyalarının təchizatı böyük dərəcədə Çin şirkətləri tərəfindən təmin edilir. Yəni, bu hər iki ölkə bizim üçün həm strateji tərəfdaşdır, həm də önəmli ticarət tərəfdaşımızdır. Qeyd etdiyim kimi, siyasi əlaqələr çox yüksək səviyyədədir və biz burada çox gözəl beynəlxalq əməkdaşlıq nümunəsini görürük.“8 Noyabr” Stansiyasının istismara verilməsi bir çox məqsədləri təmin edəcək. Qeyd etdiyim kimi, enerji sistemimizin səmərəliliyi artırılacaq, potensial, generasiya gücümüz artacaq, eyni zamanda, şərti yanacaq sərfiyyatı kəskin aşağı düşəcək və beləliklə, bu, bizə təbii qaza qənaət etmək üçün imkan yaradacaq. Çünki hər kəs yaxşı bilir ki, Azərbaycan qazına bu gün dünya bazarlarında böyük tələbat var və nə qədər biz daxildə təbii qaza qənaət etsək, ixrac imkanlarımız da bir o qədər artacaq. Beləliklə, burada şərti yanacağın sərfiyyatının az olması bizə əlavə qazanc gətirəcək. Təbii olaraq, biz təbii qazın qənaətini, eyni zamanda, bərpaolunan layihələrdə görürük və görəcəyik. Azərbaycan bu istiqamətdə də qabaqcıl ölkələr sırasındadır. İmzalanmış, icra edilən və icra ediləcək bərpaolunan enerji layihələri 2030-cu ilə qədər bizə 6500 meqavat yaşıl enerji verəcəkdir və əgər bu gün bizim ümumi generasiya gücümüz 9000 meqavatdırsa, bu, nə deməkdir, bunu hər kəs başa düşə bilər. Eyni zamanda, bizə təbii qaza qənaət etmək üçün imkanlar yaradılacaq və belə olan halda təbii qazımızın ixracı daha da artacaq. Yəni, bir neçə məqsəd burada təmin edilir və əlbəttə ki, bütün bu işlərin təməlində bizim düşünülmüş siyasət dayanır. Çünki biz hər istiqamət üzrə düşünülmüş siyasət və proqramlar əsasında çalışırıq.Energetika hər bir ölkənin milli təhlükəsizliyi məsələsidir. Bu gün dünyada, xüsusilə Avropa məkanında və digər bölgələrdə enerji xətlərinin təhlükə altında olmasının nə qədər böyük fəsadlara gətirib çıxardığını hər kəs öz gözləri ilə görə bilər. Bu gün Azərbaycan Avropanın enerji təhlükəsizliyini təmin edən ölkələr sırasındadır və təsadüfi deyil ki, Avropa İttifaqı tamamilə haqlı olaraq Azərbaycanı etibarlı tərəfdaş və Pan-Avropa qaz təchizatçısı adlandırır. Çünki bu gün Azərbaycan qazı 12 ölkəyə qaz kəmərləri vasitəsilə ixrac edilir. Onlardan 10-u Avropa ölkəsidir və məhz bu göstəriciyə görə, qaz təchizatımızın coğrafi əhatəsinə görə Azərbaycan bu gün dünya miqyasında qabaqcıl yerlərdədir. Əlbəttə ki, bir çox ölkələr Azərbaycan qazından istifadə edib öz enerji təhlükəsizliyini təmin edir. Biz həm təbii qaz, həm xam neft, neft və neft-kimya məhsulları, müəyyən həcmdə elektrik enerjisini ixrac edirik. Ancaq qeyd etdiyim layihələr istismara veriləndən sonra biz müxtəlif elektrik kabelləri vasitəsilə yaşıl enerjini də ixrac edəcəyik. Beləliklə, ölkəmizin iqtisadi gücü, geosiyasi önəmi daha da artacaq, - halbuki bu gün də kifayət qədər yüksək səviyyədədir, - və Azərbaycan bu bölgədə sabitlik, inkişaf, tərəqqi məkanı kimi öz rolunu daha da gücləndirəcəkdir.Bu gün dünyada gedən prosesləri hər kəs izləyir. Bizim ətrafımızda demək olar ki, münaqişələr səngimir, əksinə, yeni münaqişə zonaları açılır. Böyük fəlakətlərə və insan faciələrinə gətirən toqquşmalar, müharibələr gedir. Biz də müharibə nədir, yaxşı bilirik. Bizim torpaqlarımız uzun illər işğal altında olmuşdur və İkinci Qarabağ müharibəsində Ermənistan nəinki bizim şəhər-kəndlərimizi və yaşayış obyektlərini məqsədyönlü şəkildə atəş altında saxlayırdı, hətta buraya da - Mingəçevirə də öz raketlərini göndərməyi də unutmamışdı - əgər belə demək mümkündürsə. Bunun da məqsədi bizim enerji infrastrukturumuzu iflic vəziyyətinə salmaq idi. Hətta İkinci Qarabağ müharibəsindən əvvəl bizi hədələmək üçün bir neçə üsuldan istifadə edən Ermənistan, o cümlədən Mingəçeviri bombalamaq, burada su bəndini dağıtmaq və Mingəçevir Elektrik Stansiyasını sıradan çıxarmaq kimi təhdidlər də səsləndirirdi. Buraya, bu əraziyə düşən həm mərmilər, həm də ki, uzaqmənzilli raketlər bunun əyani sübutudur. Bu, dinc əhaliyə, mülki infrastruktura yönəlmiş təcavüz idi və hərbi cinayətdir. Ermənistanın hərbi cinayətləri təkcə bununla məhdudlaşmır. Həm Xocalı soyqırımını törədən, həm işğal dövründə bizim yaşayış məntəqələrimizi yerlə-yeksan edən, eyni zamanda, İkinci Qarabağ müharibəsi zamanı Gəncəni, Mingəçeviri, Bərdəni, Tərtəri, Ağdamı və münaqişə zonasından kifayət qədər uzaqda yerləşən bir çox yaşayış məntəqələrini atəşə tutan Ermənistan hərbi cinayətkar dövlətdir.Yəni, bunu deməklə bir daha qeyd etmək istəyirəm ki, bu bölgənin, bu infrastruktur obyektinin ölkəmiz üçün nə qədər böyük əhəmiyyəti var. İndi isə biz sülh şəraitində yaşayırıq. Beş ildir ki, Azərbaycanda sülh tam təmin edilib və əlbəttə ki, hüdudlarımızın kənarında da nə qədər tez sülh təmin edilərsə, bir o qədər həm o ölkələr üçün, həm təbii olaraq, bizim üçün də yaxşı olacaq. Ancaq reallıq budur ki, bu gün bizim ölkəmiz sabitlik, inkişaf, tərəqqi məkanı kimi dünya miqyasında tanınır və bu adı biz öz əməyimizlə, zəhmətimizlə, düşünülmüş siyasətlə qazanmışıq. Bu gün bu stansiyanın adının seçilməsi də çox vaxt aparmadı. Təklif edilən variantlar arasında “8 Noyabr”ı mən seçdim. Çünki bu, bizim şanlı Zəfərimizin tarixidir. Zəfər xalqımıza, dövlətimizə yaraşır. Əminəm ki, bu stansiyanın ömrü uzun və fəaliyyəti uğurlu olacaq.Bir daha sizin hər birinizi, hər birimizi bu gözəl hadisə münasibətilə təbrik edirəm.Sağ olun.  ",2025-07-24 17:26:08.072380
 SİMA ilə məsafədən bank hesabı açmaq mümkündür ,https://xeberler.az/new/details/sima-ile-mesafeden-bank-hesabi-acmaq-mumkundur--35602.htm,https://xeberler.az/img/mid/39780.jpg,24-06-2025, 14:46,E - HÖKUMƏT ,"SİMA vasitəsilə məsafədən bank hesabı açmaq imkanı yaradılıb.Xeberler.az məlumat verir ki, bunu AzInTelecom-un Məhsul və Xidmətlər Şöbəsinin müdiri Tamerlan Məşədihəsənli Bakıda keçirilən “Fintex Summit 2025” maliyyə və texnologiyalar sərgisində bildirib.O bildirib ki, banklar və digər maliyyə qurumları SİMA KYC sayəsində vətəndaşların şəxsiyyətini real vaxt rejimində yüksək dəqiqlik və etibarlılıqla təsdiqləyə bilirlər.“Ölkəmizdə təxminən 20 qurum artıq bu texnologiyadan istifadə edir. Bu məhsul banklar və digər maliyyə qurumları üçün şəffaf və təhlükəsiz identifikasiya imkanı formalaşdırır. SİMA KYC Mərkəzi Bankın “Məsafədən bank hesabının açılması” tələblərinə tam uyğundur. Məhsulu inteqrasiya edən qurumlar bu vasitə ilə ikifaktorlu autentifikasiya imkanına sahib olurlar. Vətəndaşlar isə istənilən yerdən, istənilən vaxt mobil cihaz və ya kompüter vasitəsilə bank hesabı aça və digər əməliyyatları yerinə yetirə bilirlər”- şöbə müdiri vurğulayıb.O əlavə edib ki, artıq bu məhsul dövlət sektorunda da tətbiq edilir: “ Elə bu günlərdə keçirilən müəllimlərin sertifikasiya imtahanı zamanı SİMA KYC-dən istifadə olunub. Belə ki, başqasının əvəzinə imtahana girmə hallarının qarşısını almaq məqsədilə iştirakçıların kimliyi məhz SİMA texnologiyası ilə anında təsbit edilib”. ",2025-07-24 17:26:08.669596
 AMB: Aİ tətbiqi zamanı data həlləri vacibdir ,https://xeberler.az/new/details/amb:-ai-tetbiqi-zamani-data-helleri-vacibdir--35601.htm,https://xeberler.az/img/mid/33496.jpg,24-06-2025, 14:44,SÜNİ İNTELLEKT VƏ DATA ,"Datasız hər hansı süni intellektin (AI) implementasiyası uğursuzluğa düçar ola bilər.Xeberler.az məlumat verir ki, bunu Azərbaycan Mərkəzi Bankının (AMB) İT əməliyyatları departamentinin direktoru Sadiq Axundov Bakıda keçirilən növbəti Maliyyə və Texnologiyalar Sərgisində (""Fintex Sammit"") bildirib.Onun sözlərinə görə, AI-nin implementasiyası zamanı ilk öncə onun ""data quality"" və ""data governance"" hissəsinə önəm verməlidir: ""İmplementasiyada maksimum fayda əldə etmək üçün data layihələrinin bəlli bir ""use case"" üzərindən qurulması mühüm əhəmiyyət kəsb edir. Eyni zamanda İT və data təhlükəsizliyi məsələləri də önəmli hissələrdən birdir. Belə ki, hər hansı ""use case""in implementasiyasında fərdi məlumatlarda sızma olmaması çox önəmlidir. Bu kontekstdə İT infrastrukturun özü də az əhəmiyyət kəsb etmir"".AMB rəsmisi qeyd edib ki, qurum son illər data sahəsində böyük işlər görüb: ""2024-2026-cı illər üzrə maliyyə sektorunun inkişafı strategiyası""nda data-ya çox böyük rol verilib. Bankda son ildə data departamenti, ayrıca ""Data Engineering"" və ""AI Data Science"" la bağlı şöbələr yaradılıb. Eyni zamanda ""data governance""a ayrıca böyük rol verilib. Hazırda AMB Data İdarəedilməsi və Süni İntellekt üzrə idarəetmə metodologiyası üzərində işləyir və onları banklara təqdim etməyi planlaşdırır. Bu çərçivələr yaradıldıqdan sonra artıq biz AI implementasiyasında risklərimizi daha da azaltmağa nail olacayıq. Bu da doğru şəkildə implementasiya etməyə yardımcı olacaq"".AMB-nin Dünya Bankı ilə birlikdə RBS (Risk Based Supervision) layihəsi icra etdiyini xatırladan departament direktoru bununla daha da proaktiv işlərin görüləcəyini diqqətə çatdırıb: ""AMB-də ""supervision texnology"" və ""regulatory texnology"" alətləri tətbiq olunur. Bu da bizə gələcəkdə yardımcı olacaq. Biz bu sahəni dəstəkləyirik, bu sahədə artıq uğurlarımız var və dediyimiz kimi, qaydalar işıq üzü görəndən sonra daha da bu sahədə irəliləyəcəyik"". ",2025-07-24 17:26:09.253580
 “E-bülleten” sisteminə keçidin faydaları ,https://xeberler.az/new/details/e-bulleten-sistemine-kecidin-faydalari--35600.htm,https://xeberler.az/img/mid/43081.jpg,24-06-2025, 14:39,E - HÖKUMƏT ,"Bu il mayın 1-dən ölkəmizdə xəstəlik vərəqəsinin elektron sənəd formasında tərtib olunması mühüm əhəmiyyəti ilə diqqəti cəlb edir.Xeberler.az bildirir ki, Səhiyyə Nazirliyi ilə Əmək və Əhalinin Sosial Müdafiəsi Nazirliyinin (ƏƏSMN) birgə işinin nəticəsi olaraq xəstəlik vərəqəsi e-sənəd formasında tərtib olunur.Həmin vərəqənin belə tərtib olunmasının bir sıra faydaları var. Bunlar aşağıdakılardır:- e-sistemin geri tarixə xəstəlik vərəqəsinin açılmasını mümkünsüz etməsi bu vərəqənin açılmasında hər hansı subyektivlik və saxtakarlıq halının baş verməsinin qarşısını alır;- əmək qabiliyyətinin müvəqqəti itirilməsi ilə bağlı haqq-hesab cədvəli tərtib edilərkən xəstəlik vərəqələrinin skan edilib e-sistemə yüklənməsinə ehtiyac qalmır, həmin məlumatlar “Əmək və Məşğulluq” altsistemində (ƏMAS) avtomatik əks olunur və kağız daşıyıcılardan istifadə zərurəti, vaxt itkisi aradan qalxır;- işəgötürən əməkdaşına xəstəlik vərəqəsi açılması, habelə hansı tarixdə və tibb müəssisəsində açılması barədə ƏMAS vasitəsilə operativ məlumat əldə edir;- xəstəlik vərəqəsi bağlanana qədər işçinin əmək müqaviləsinə xitam verilməsi avtomatik məhdudlaşır;- xəstəlik vərəqəsi üzrə e-sənəd əmək qabiliyyətinin müvəqqəti itirilməsi, hamiləlik və doğuma görə müavinət təyinatı ilə bağlı Dövlət Sosial Müdafiə Fonduna e-qaydada göndərilir və fond üçün müavinət təyinatına əsas yaradır, təyinat prosesi çevikləşir;- istehsalatda bədbəxt hadisə ilə əlaqədar xəstəlik vərəqi açıldıqda Dövlət Əmək Müfəttişliyi Xidməti bu barədə operativ məlumat alır və təhqiqat prosesi çevikləşir;- növbəti mərhələdə əlilliyin qiymətləndirilməsi üçün göndərişlər tərtib olunarkən xəstəlik vərəqi üzrə məlumatlar manual deyil, avtomatik e-sistemdə əks olunur;- işəgötürənlər e-bülletenləri ƏMAS-dan, tibb işçiləri isə “e-Səhiyyə” portalı və mobil tətbiqindən asan və rahat əldə edə bilirlər.  ",2025-07-24 17:26:10.090462
 Qasımlı “FINTEX SAMMIT 2025”  tədbirində çıxış edib ,https://xeberler.az/new/details/qasimli-fintex-sammit-2025-tedbirinde-cixis-edib--35599.htm,https://xeberler.az/img/mid/43070.jpg,24-06-2025, 12:54,TƏDBİRLƏR ,"İqtisadi İslahatların Təhlili və Kommunikasiya Mərkəzinin icraçı direktoru, professor Vüsal Qasımlı Bakıda keçirilən “Bankçılıq və maliyyə ekosistemində yeni trendlər: Rəqəmsal inteqrasiya, Fintex tərəfdaşlıqları və kibertəhlükəsizlik” mövzusunda “FINTEX SAMMIT 2025” tədbirində çıxış edib:“Son illərdə bank və maliyyə sektorunda müşahidə olunan əsas dəyişikliklərdən biri istehlakçıya yönəlik və texnologiya əsaslı yanaşmaların dominant hala gəlməsidir. Bu gün banklar artıq yalnız maliyyə institutları kimi deyil, həm də rəqəmsal xidmət təminatçıları rolunu oynayırlar. Süni intellekt, blokçeyn texnologiyası, açıq bankçılıq və “Big data” analitikası kimi innovasiyalar həm xidmət keyfiyyətini artırır, həm də rəqabətə yeni nəfəs verir. Bu innovativ yanaşmalar bank sektorunda rəqabət mühitini daha da dərinləşdirir, fintex şirkətlərinin bazara girişini asanlaşdırır və ən əsası müştəri mərkəzli xidmət modelini sürətləndirir. Bu gün bankçılıq yalnız “filial mərkəzli” deyil, “platforma əsaslı” və “əlaqələndirilmiş ekosistem yönümlü” bir modelə çevrilməkdədir. Bu isə həm ölkəmizdə, həm də beynəlxalq müstəvidə maliyyə sabitliyini, innovasiya səviyyəsini və dayanıqlılığı artırır.İlk növbədə qeyd etmək istərdim ki, Milli Ödəniş Sisteminin (MÖS) təhlükəsiz, fasiləsiz və beynəlxalq standartlara uyğun fəaliyyətinin təmin edilməsi əsas prioritetlərdən biridir. 2024-cü ildə MÖS üzrə əməliyyatların həcmi 760,2 milyard manat, ödənişlərin sayı isə 168.6 mln. ədəd təşkil etmişdir və bu, 2021-ci illə müqayisədə 3.1 dəfə artım deməkdir. Bu artımın 90%-dən çoxu AZİPS sisteminin payına düşür. Digər tərəfdən, mühüm istiqamət kibertəhlükəsizlik sahəsidir. Milli Kibertəhlükəsizlik İndeksinə görə, Azərbaycanda görülmüş işlərin fonunda 177 ölkəni əhatə edən beynəlxalq reytinqdə ölkəmizin mövqeyi 82-ci yerdən 20-ci yerə qədər yüksəlmiş, ümumi bal isə 93.76-ya çatmışdır. Bundan başqa, nağdsız ödənişlərin genişlənməsi istiqamətində qeyd edə bilərəm ki, 2024-cü ildə ölkədaxili nağdsız kart əməliyyatları 78.9 milyard manata çatmış və bu, 2021-ci illə müqayisədə 6.9 dəfə artım deməkdir.Ödənişlərin 64.2%-i nağdsız formada həyata keçirilmişdir. Xüsusilə vurğulamaq istərdim ki, elektron ticarət sahəsində də böyük irəliləyişlər əldə olunmuşdur. 2024-cü ildə elektron ticarət əməliyyatlarının həcmi 66.5 milyard manat olmuş və bu, əvvəlki illə müqayisədə 69.6% artım deməkdir. Eyni zamanda, əməliyyat sayı əvvəlki illə müqayisədə 83.4% artaraq 1 milyarddan çox olmuşdur.Bu çərçivədə maliyyə sektorunda baş verən köklü dəyişikliklərin əsas aparıcı qüvvələrindən biri şübhəsiz ki, fintex şirkətləridir. Fintexlər sadəcə texnologiya tətbiq edən yeni startaplar deyil, həmçinin, ənənəvi maliyyə modellərini sarsıdan və yenidən formalaşdıran dəyişiklik mexanizmləridir. Xarici ekspertlərin araşdırmalarına əsasən, qlobal fintex bazarının həcmi 2030-cu ildə 698.48 milyard ABŞ dollarına çatacaq. Bu, təsadüfi rəqəm deyil – bu, yeni dövrün reallığıdır. Bu proqnoz bizə onu göstərir ki, fintex sektoru artıq sadəcə maliyyə xidmətlərinin rəqəmsallaşması deyil, iqtisadi artımın aparıcı mühərrikinə çevrilməkdədir. O cümlədən, “McKinsey”nin son araşdırmalarına əsasən, İT liderlərinin 77 faizi süni intellektə investisiya qoyuluşu etməyi planlaşdırırlar.BCG-nin araşdırmalarına görə, bankçılıq və sığorta sektorunda hələ də 13 trilyon dollardan çox gəlir mövcuddur ki, bu da fintex üçün geniş potensial deməkdir. Bu isə, bizə açıq şəkildə göstərir ki, süni intellekti fəaliyyətinin mərkəzində tutan fintexlər yaxın gələcəkdə aydın rəqabət üstünlüyü qazanacaqlar. Bu baxımdan hesab edirəm ki, banklar bu innovasiyaları rəqib deyil, strateji tərəfdaşlıq imkanı kimi qiymətləndirməlidir.Əminliklə söyləmək olar ki, “Bank-Fintex” əməkdaşlığı vasitəsilə həm xərclər azalır, həm də daha çevik və fərdiləşdirilmiş məhsullar təklif olunur. Bankların etimad, kapital və tənzimləyici təcrübə gücü ilə Fintex şirkətlərin çeviklik və innovasiya gücü birləşdikdə, ortaya hibrid və daha güclü maliyyə modelləri çıxır. Nəticə etibarilə, bir çox banklar özlərinin fintex qollarını yaradır və ya startaplarla əməkdaşlıq edir. Digər tərəfdən, fintex sektoru yalnız maliyyə texnologiyalarını deyil, bütün iqtisadi sistemin fəaliyyət prinsiplərini dəyişir. Bu transformasiyanı düzgün yönləndirmək üçün innovasiyaya açıq olmaqla yanaşı, tənzimləmə, etika və əməkdaşlıq balansını qorumaq vacibdir.Zənnimcə, bu sammit, yalnız bilik mübadiləsi üçün deyil, həm də real əməkdaşlıq və innovativ ideyaların birgə formalaşdırılması üçün mühüm platformadır və inanıram ki, summit iştirakçıları bu tədbirdən sonra da birgə çalışaraq maliyyə sektorunu daha rəqəmsal, daha inklüziv və daha təhlükəsiz etmək üçün birgə səylərini əsirgəməyəcəklər”. ",2025-07-24 17:26:10.498164
 İKTA-da “Ookla” şirkətinin prezidenti ilə görüş keçirilib ,https://xeberler.az/new/details/ikta-da-ookla-sirketinin-prezidenti-ile-gorus-kecirilib--35598.htm,https://xeberler.az/img/mid/43075.jpg,24-06-2025, 12:52,TƏDBİRLƏR ,"Dünyaca tanınmış “Ookla” şirkətinin prezidenti, eyni zamanda baş icraçı direktoru Stefen Bay Azərbaycanda səfərdədir.Xeberler.az bildirir ki, səfər çərçivəsində İnformasiya Kommunikasiya Texnologiyaları Agentliyinin (İKTA) rəhbərliyi ilə “Ookla” təmsilçiləri arasında görüş keçirilib.Görüş zamanı ölkədə rəqəmsal infrastrukturun inkişafı üzrə əməkdaşlığın gücləndirilməsi müzakirə olunub.Bildirilib ki, İKTA və “Ookla” şirkəti Azərbaycanın mövcud telekommunikasiya infrastrukturunun monitorinqi və təkmilləşdirilməsi sahəsində sıx əməkdaşlıq edir. Bu tərəfdaşlığın əsas məqsədi hər kəs üçün telekommunikasiya xidmətlərinin keyfiyyətini daha da artırmaqdır. Bu məqsədlə QoS (Xidmət keyfiyyəti) və QoE (Təcrübə keyfiyyəti) göstəriciləri üzrə məlumatların təqdim olunması və ölkə üzrə genişzolaqlı internetin əlçatanlığının artırılmasına dəstək təşəbbüsləri həyata keçirilir. “Ookla” rəhbərliyi mobil rabitənin əhatə dairəsi və ya sabit genişzolaqlı şəbəkəinfrastrukturu sahəsində təkmilləşdirmə imkanlarının müəyyən edilməsində, radiospektr analizində, müvafiq sahədə istehlakçı şikayətlərinin araşdırılmasında və digər məsələlərdə İKTA-ya yeni müasir həllərini təklif etməklə daha sıx əməkdaşlıq təklif edib. ",2025-07-24 17:26:10.824549
 “ASAN xidmət” Afrikada beynəlxalq forum təşkil edib ,https://xeberler.az/new/details/asan-xidmet-afrikada-beynelxalq-forum-teskil-edib--35597.htm,https://xeberler.az/img/mid/43068.jpg,24-06-2025, 12:28,TƏDBİRLƏR ,"Efiopiyanın paytaxtı Əddis-Əbəbə şəhərində yerləşən Afrika İttifaqının mənzil qərargahında “İdarəetmə innovasiyası: hər kəs üçün çevik, inklüziv və insanyönümlü xidmətlərin təkmilləşdirilməsi” adlı regional forum keçirilib. Azərbaycan Respublikasının Prezidenti yanında Vətəndaşlara Xidmət və Sosial İnnovasiyalar üzrə Dövlət Agentliyinin və Birləşmiş Millətlər Təşkilatının birgə təşkilatçılığı, eləcə də, Afrika İttifaqı və Efiopiya Federativ Respublikası Hökumətinin tərəfdaşlığı ilə reallaşdırılan tədbir 10-cu Afrika Dövlət Xidmətləri Günü münasibətilə keçirilən konfrans çərçivəsində təşkil olunub.Xeberler.az bildirir ki, Dövlət Agentliyinin ictimaiyyətlə əlaqələr şöbəsindən verilən məlumata görə, ötən il noyabrın 11-də Azərbaycan Respublikası Hökuməti ilə BMT arasında imzalanmış Töhfə Sazişinin icrası çərçivəsində təşkil olunmuş forumda 30-dan çox ölkədən və beynəlxalq təşkilatdan 100-ə yaxın aidiyyəti dövlət qurumunun rəhbər şəxsləri, beynəlxalq təşkilatların rəsmiləri və ekspertlər iştirak ediblər.Tədbirin açılışında Dövlət Agentliyinin sədri, BMT-nin İqtisadi və Sosial Məsələlər Departamentinin nümayəndəsi, Efiopiyanın Dövlət Xidmətləri Komissiyasının rəhbəri və Afrika İttifaqının İdarəetmə və Münaqişələrin Qarşısının Alınması üzrə direktoru çıxış ediblər.Dövlət Agentliyinin sədri Ülvi Mehdiyev Afrika Dövlət Xidmətləri Günü münasibətilə həmin qitənin ölkələrinin müvafiq sahədə fəaliyyət göstərən nümayəndələrini təbrik edib. Şəffaf, əlçatan, innovativ xidmətlərin təqdim olunmasının əhəmiyyətinə toxunan Dövlət Agentliyinin sədri bu istiqamətdə qabaqcıl “ASAN xidmət” təcrübəsinin paylaşılmasına ölkəmizin hazır olduğunu tədbir iştirakçılarının diqqətinə çatdırıb.Dövlət xidmətlərinin transformasiyası və gələcəyi, çoxşaxəli dövlət xidmətlərinin göstərilməsinə keçid mövzuları üzrə dəyirmi masa, ekspert rəyi və müvafiq sahədə müxtəlif ölkələrin uğurlu təcrübəsinin öyrənilməsinə həsr olunan forumda Dövlət Agentliyinin Beynəlxalq əlaqələr şöbəsinin müdiri “ASAN xidmət”, eləcə də, Dövlət Agentliyinin digər fəaliyyət istiqamətləri ilə bağlı geniş təqdimat edib.Forum çərçivəsində Esvatini, Qana, Qambiya, Maldivin müvafiq sahə üzrə fəaliyyət göstərən dövlət qurumlarının rəhbərləri və yüksək vəzifəli rəsmiləri ilə görüşlər keçirilib. Görüşlər zamanı müvafiq ölkələrdə “ASAN xidmət” təcrübəsinin tətbiqi ilə əlaqədar ilkin razılığa gəlinib.Forumun son günündə iştirakçılar “ASAN xidmət” modeli əsasında yaradılmış “MESOB” dövlət xidmətləri mərkəzini ziyarət ediblər. ",2025-07-24 17:26:11.239861
 Ötən gün bank kartlarından 11 min manatdan çox vəsait oğurlanıb ,https://xeberler.az/new/details/oten-gun-bank-kartlarindan-11-min-manatdan-cox-vesait-ogurlanib--35596.htm,https://xeberler.az/img/mid/41500.jpg,24-06-2025, 12:26,TƏHLÜKƏSİZLİK ,"İyunun 23-də vətəndaşların bank kartlarından 6 min, 1200, 778, 693, 647, 650, 457, 370, 365, 241, 70 manat pul vəsaitləri kiber üsulla oğurlanıb.Xeberler.az bildirir ki, bu barədə Daxili İşlər Nazirliyinin mətbuat xidmətindən məlumat verilib.Bildirilib ki, bu cür cinayət halları adətən naməlum nömrələrdən gələn zəng və SMS-lər, habelə saxta saytlar və platformalar vasitəsilə həyata keçirilir. “Şəxsi bank kartı məlumatlarını, xüsusilə, kartın nömrəsini, PIN kodunu, CVV kodunu və bir dəfəlik təsdiq (OTP) şifrələrini heç bir halda digər şəxslərlə, o cümlədən özünü bank və ya dövlət qurumu əməkdaşı kimi təqdim edən şəxslərlə paylaşmaq olmaz. DİN vətəndaşları bir daha diqqətli olmağa, şübhəli hallarla rastlaşdıqda dərhal polis orqanlarına və banklara müraciət etməyə çağırır”, - deyə məlumatda qeyd edilir. ",2025-07-24 17:26:11.738974
 Son 5 ayda “e-sosial” portalından 6 milyon 700 min dəfə istifadə olunub ,https://xeberler.az/new/details/son-5-ayda-e-sosial-portalindan-6-milyon-700-min-defe-istifade-olunub--35595.htm,https://xeberler.az/img/mid/43062.jpg,24-06-2025, 12:24,E - HÖKUMƏT ,"Əmək və Əhalinin Sosial Müdafiəsi Nazirliyinin “e-sosial” internet portalında qeydiyyatdan keçən aktiv istifadəçilərin sayı 2 milyon 461 minə çatıb.Xeberler.az məlumat verir ki, 2019-cu ildə istifadəyə verilən portal ölkənin sosial reyestri olmaqla, vətəndaşlara onlara dair toplanmış bütün sosial məlumatlara (əmək müqaviləsi, fərdi uçot, pensiya kapitalı, sosial təminat və s. üzrə) çıxış və yaranan sosial-əmək hüquqlarının təminatına nəzarət imkanı yaradır.E-sosial portalı üzərindən pensiya, müavinət, təqaüd, əlillik, reabilitasiya, məşğulluq, iş yeri və s. barədə müxtəlif növdə elektron arayış əldə etmək də mümkündür.Bu ilin yanvar-may aylarında portaldan 6 milyon 700 min dəfə istifadə olunub. ",2025-07-24 17:26:12.338351
 Bələdiyyələrin vahid informasiya sistemi yaradılacaq ,https://xeberler.az/new/details/belediyyelerin-vahid-informasiya-sistemi-yaradilacaq--35594.htm,https://xeberler.az/img/mid/39708.jpg,24-06-2025, 12:23,E - HÖKUMƏT ,"Milli Məclisdə Vergi Məcəlləsində, “Bələdiyyələrin statusu haqqında”, “Bələdiyyələrin maliyyəsinin əsasları haqqında”, “Bələdiyyə torpaqlarının idarə edilməsi haqqında”, “Yerli (bələdiyyə) vergilər və ödənişlər haqqında” və “Bələdiyyələrin vergi xidməti orqanı haqqında Əsasnamənin təsdiq edilməsi barədə” qanunlarda dəyişiklik edilməsi haqqında qanun layihəsi birinci oxunuşda müzakirəyə çıxarılıb.Xeberler.az məlumat verir ki, parlamentin iyunun 24-də keçirilən iclasının gündəliyinə daxil edilmiş qanun layihəsi Azərbaycan Respublikasının Prezidenti İlham Əliyevin təşəbbüsü ilə təqdim olunub. Azərbaycan Respublikası Prezidentinin Sərəncamı ilə təsdiq edilmiş “Korrupsiyaya qarşı mübarizənin gücləndirilməsinə dair 2022–2026-cı illər üçün Milli Fəaliyyət Planı” çərçivəsində yerli özünüidarəetmə sahəsində korrupsiyaya şərait yaradan səbəblərin araşdırılması və onların aradan qaldırılması ilə bağlı tədbirlərin həyata keçirilməsi nəzərdə tutulur.Qanun layihəsinə əsasən, “Bələdiyyələrin statusu haqqında” Qanuna təklif edilən yeni maddənin bələdiyyələrin vahid informasiya sisteminin yaradılmasını nəzərdə tutur. Bu sistem korrupsiya hallarının qarşısının alınmasına, idarəetmədə şəffaflığın və hesabatlılığın artırılmasına töhfə verəcək. Eyni zamanda, “Bələdiyyələrin maliyyəsinin əsasları haqqında” Qanun layihəsində həmin informasiya sisteminin yerli büdcə gəlirləri hesabına maliyyələşdirilməsi təklif edilir. Bu isə yerli özünüidarə orqanlarının maliyyə müstəqilliyini qorumaqla yanaşı, resursların daha səmərəli istifadəsinə şərait yaradacaq.Qanun layihəsində təklif olunan digər mühüm yeniliklərdən biri də bələdiyyə bildirişlərinin elektron formada göndərilməsi ilə bağlıdır. Bu yanaşma vətəndaşlara daha əlçatan və operativ xidmət göstərilməsinə, həmçinin sənəd dövriyyəsinin rəqəmsallaşdırılması fonunda idarəetmənin sadələşdirilməsinə imkan yaradacaq.Təklif olunan dəyişikliklərin “Bələdiyyələrin maliyyəsinin əsasları haqqında”, “Bələdiyyə torpaqlarının idarə edilməsi haqqında”, “Yerli (bələdiyyə) vergilər və ödənişlər haqqında”, eləcə də “Bələdiyyələrin vergi xidməti orqanı haqqında Əsasnamənin təsdiq edilməsi barədə” qanunlara da şamil olunmaqla, Milli Fəaliyyət Planında nəzərdə tutulan islahatların praktiki icrasına xidmət edəcək.Müzakirələrdən sonra qanun layihəsi üçüncü oxunuşda təsdiqlənib. ",2025-07-24 17:26:12.670593
 Visa: Azərbaycan bizim üçün rəqəmsal ödəniş üzrə strateji bazardır ,https://xeberler.az/new/details/visa:-azerbaycan-bizim-ucun-reqemsal-odenis-uzre-strateji-bazardir--35593.htm,https://xeberler.az/img/mid/43061.jpg,24-06-2025, 11:00,TEXNOLOGİYA ,"Azərbaycan bizim üçün rəqəmsal ödəniş üzrə strateji bazardır və Azərbaycanla əməkdaşlıq bizim üçün xüsusi əhəmiyyət daşıyır. Burada rəqəmsal ödənişlərin, nağdsız əməliyyatların intensiv artımını müşahidə edirik.Xeberler.az məlumat verir ki, bu sözləri “Visa”nın region üzrə baş vitse-prezidenti və regional meneceri Kristina Doros Azərbaycan Banklar Assosiasiyası və Azərbaycan Respublikasının Mərkəzi Bankının təşkilatçılığı ilə keçirilən ""Fintex sammit 2025 - Maliyyə Texnologiyalar Sərgisi”ndə çıxışı zamanı deyib.O qeyd edib ki, “Visa” bazarda artıq 68 ildir fəaliyyət göstərir və dünyada 4 milyarddan çox kart sahibini və 14 min bank təşkilatını birləşdirən bir sistem olaraq texnologiyaya və innovasiyaya əsaslanır. ",2025-07-24 17:26:13.616329
  AMB Data İdarəedilməsi və Süni İntellekt üzərində işləyir ,https://xeberler.az/new/details/amb-data-idareedilmesi-ve-suni-intellekt-uzerinde-isleyir--35592.htm,https://xeberler.az/img/mid/33496.jpg,24-06-2025, 10:39,SÜNİ İNTELLEKT VƏ DATA ,"Azərbaycan Mərkəzi Bankının (AMB) komandası İT İdarəetmə, Data İdarəedilməsi və Süni İntellekt üzrə idarəetmə çərçivələri üzərində işləyir.Xeberler.az məlumat verir ki, bunu AMB-nin sədr müavini Vüsal Xəlilov Bakıda keçirilən növbəti Maliyyə və Texnologiyalar Sərgisində (""Fintex Sammit"") bildirib.""Yaxın zamanda biz yekun məhsulları sektora təqdim etməyi planlayırıq. Bu çərçivələr beynəlxalq standartlar əsasında formalaşır və təşkilatlarda olan proseslərin daha dayanıqlı, təhlükəsiz və effektiv olmasını hədəfləyir"", - deyə o qeyd edib.AMB rəsmisinin sözlərinə görə, bu ilin aprel ayından etibarən yeni Məlumat və Kibertəhlükəsizlik üzrə qaydaların qüvvəyə minməsi sektorun təhlükəsizliyi üçün çox mühüm addım olub: ""Belə ki nağdsız ödənişlərdən istifadənin genişlənməsi ilə kiberhücumların və dələduzluqların sayı arasında birbaşa korellasiyası mövcuddur. Bu baxımdan kibertəhlükəsizliyə edilən investisiya cari dövrdə olduqca önəmlidir. Hazırda təşkilatlar qaydalara uyğunluğun tam təmin edilməsi üçün yol xəritələrini AMB ilə razılaşdırır və tənzimləyici qurum olaraq biz bu sahədə təşkilatların gördüyü işi yüksək qiymətləndiririk"". ",2025-07-24 17:26:13.844043
 Azərbaycan Milli Kibertəhlükəsizlik İndeksinə görə reytinqini artırıb ,https://xeberler.az/new/details/azerbaycan-milli-kibertehlukesizlik-indeksine-gore-reytinqini-artirib--35591.htm,https://xeberler.az/img/mid/43070.jpg,24-06-2025, 10:34,TƏHLÜKƏSİZLİK ,"Milli Kibertəhlükəsizlik İndeksinə görə Azərbaycanda görülmüş işlərin fonunda 177 ölkəni əhatə edən beynəlxalq reytinqdə ölkəmizin mövqeyi 82-ci yerdən 20-ci yerə qədər yüksəlib, ümumi bal isə 93,76-ya çatıb.Xeberler.az məlumat verir ki, bunu İqtisadi İslahatların Təhlili və Kommunikasiya Mərkəzinin icraçı direktoru Vüsal Qasımlı Bakıda keçirilən növbəti Maliyyə və Texnologiyalar Sərgisində (""Fintex Sammit"") bildirib.""Bundan başqa, nağdsız ödənişlərin genişlənməsi istiqamətində qeyd edə bilərəm ki, 2024-cü ildə ölkədaxili nağdsız kart əməliyyatları 78,9 milyard manata çatıb və bu, 2021-ci illə müqayisədə 6,9 dəfə artım deməkdir. Ödənişlərin 64,2 %-i nağdsız formada həyata keçirilib. Xüsusilə vurğulamaq istərdim ki, elektron ticarət sahəsində də böyük irəliləyişlər əldə olunub. 2024-cü ildə elektron ticarət əməliyyatlarının məbləği 66,5 milyard manat olub və bu, əvvəlki illə müqayisədə 69,6 % artım deməkdir. Eyni zamanda, əməliyyat sayı əvvəlki illə müqayisədə 83,4 % artaraq 1 milyarddan çox olub"", - deyə o qeyd edib. ",2025-07-24 17:26:14.530168
 “Fintex sammit 2025 - Maliyyə Texnologiyalar Sərgisi” keçirilir ,https://xeberler.az/new/details/fintex-sammit-2025-maliyye-texnologiyalar-sergisi-kecirilir--35590.htm,https://xeberler.az/img/mid/43072.jpg,24-06-2025, 10:32,TƏDBİRLƏR ,"Azərbaycan Banklar Assosiasiyası, Mərkəzi Bank, Rəqəmsal İnkişaf və Nəqliyyat Nazirliyi, həmçinin İqtisadi İslahatların Təhlili və Kommunikasiya Mərkəzinin dəstəyi ilə keçirilən iki günlük “Fintex sammit 2025 - Maliyyə Texnologiyalar Sərgisi” Bakının illik tədbirlər təqvimində mühüm yer tutur.Xeberler.az məlumat verir ki, Beynəlxalq Bankçılıq Forumu ilə birlikdə təşkil olunan sammit regionda maliyyə sektorunun gələcəyini formalaşdırmaq məqsədilə sahənin liderlərini və tənzimləyici qurumları bir araya gətirir. Regionun aparıcı maliyyə tədbiri kimi bu sammit innovasiya, əməkdaşlıq və inkişafı təşviq edərək maliyyə sektorunun davamlı tərəqqisinə töhfə verir.Fintex Sammit tendensiyalar, rəqəmsallaşma və inkişaf edən ödəniş sistemləri üzrə fikir və təcrübə mübadiləsi üçün mühüm platformadır. Tədbirdə rəqəmsal valyutalar, innovativ bank məhsulları və bank–fintex əməkdaşlığı imkanları araşdırılır, eyni zamanda, təhlükəsizliklə bağlı çağırışlara da toxunulur. Sammit güclü hüquqi çərçivələrin vacibliyini vurğulamaqla yanaşı, maliyyə dayanıqlılığının artırılması, inklüzivliyin genişləndirilməsi və müştəri təcrübəsinin yaxşılaşdırılmasına yönəlmiş məsələlərə xüsusi önəm verir.Sammit tərəfdaşlar üçün bankçılıq, fintex və dövlət sektorunu təmsil edən aparıcı rəhbərləri, qərarvericilər və nüfuzlu şəxsləri ilə birbaşa ünsiyyət qurmaq üçün unikal imkan yaradır. Bu tədbir peşəkar bilik və təcrübənin nümayiş etdirilməsi, mühüm əlaqələrin qurulması və əməkdaşlıq imkanlarının araşdırılması baxımından ideal platformadır. ",2025-07-24 17:26:15.240810
 “digital.login” yeni inteqrasiya sayəsində daha da təkmilləşdirilib ,https://xeberler.az/new/details/digital.login-yeni-inteqrasiya-sayesinde-daha-da-tekmillesdirilib--35589.htm,https://xeberler.az/img/mid/43058.jpg,24-06-2025, 07:55,E - HÖKUMƏT ,"Vətəndaşların dövlət və özəl qurumların rəqəmsal xidmətlərinə rahat və təhlükəsiz çıxışını təmin edən vahid giriş sistemi “digital.login” yeni inteqrasiya sayəsində daha da təkmilləşdirilib. İstifadəçilər artıq “mygov” mobil tətbiqi vasitəsilə QR kodu skan edərək “digital.login”-ə inteqrasiya edilmiş bütün informasiya sistemlərinə rahat və təhülkəsiz giriş edə biləcəklər.Xeberler.az bildirir ki, istifadəçi “digital.login”-ə inteqrasiya edilmiş dövlət və ya özəl quruma məxsus platformaya daxil olarkən giriş üsulu kimi QR kodu seçir. Bu zaman sistem tərəfindən istifadəçiyə xüsusi QR kod təqdim olunur.Yeni inteqrasiya çərçivəsində “mygov” mobil tətbiqində “Skan et” adlı yeni funksionallıq istifadəyə verilib. İstifadəçi növbəti mərhələdə “mygov” tətbiqinə daxil olaraq ekranın aşağı hissəsində yerləşən “Skan et” düyməsinə klikləyir və “digital.login” sistemində əks olunan QR kodu skan edir. Bu prosesin tamamlanmasından sonra vətəndaş heç bir əlavə parol və ya məlumat daxil etmədən saniyələr ərzində “digital.login” sisteminə daxil ola bilir.Qeyd edək ki, “digital.login” sisteminə daha əvvəl SİMA İmza, identifikasiya nömrəsi, ASAN İmza və digər giriş üsulları ilə daxil olmaq mümkün idi. “mygov”la giriş imkanı da bu siyahıya əlavə edilərək, sistemin funksionallığı daha da genişləndirilib. Bu inteqrasiyanın əsas məqsədi “mygov” vasitəsilə vətəndaşlara “digital.login”-ə inteqrasiya olunmuş informasiya sisteminə giriş üçün müxtəlif alternativ üsullar təqdim etmək və istifadəçi təcrübəsini optimallaşdırmaqdır. ",2025-07-24 17:26:16.088520
 Rəşad Nəbiyev “Ookla” şirkətinin prezidenti ilə görüşüb ,https://xeberler.az/new/details/resad-nebiyev-ookla-sirketinin-prezidenti-ile-gorusub--35588.htm,https://xeberler.az/img/mid/43056.jpg,24-06-2025, 07:51,İNTERNET ,"Nazir Rəşad Nəbiyev Bakıda səfərdə olan “Ookla” şirkətinin prezidenti və eyni zamanda baş icraçı direktoru Stefen Bay ilə görüşüb.  Xeberler.az bildirir ki, görüşdə İKT sahəsində əməkdaşlıq və birgə layihələrin icrası müzakirə edilib.Stefen Bay Azərbaycanda son 4 il ərzində genişzolaqlı internetə çıxış imkanının 4 dəfə artdığını və bunun əhəmiyyətli göstərici olduğunu bildirib.“Ookla” şirkətinin rəhbərliyi Azərbaycanda internet xidmətinin keyfiyyət göstəricilərinin operator və provayderlər tərəfindən “Speedtest” alətindən istifadə edilməklə ölçüldüyünü vurğulayıb. Nəticələrə əsasən son 1 il ərzində sabit genişzolaqlı internetin median sürətinin 2 dəfə artdığını qeyd edib. ",2025-07-24 17:26:16.688669
 İKT sahəsində qadın liderlərlə interaktiv görüş keçirilib ,https://xeberler.az/new/details/ikt-sahesinde-qadin-liderlerle-interaktiv-gorus-kecirilib--35587.htm,https://xeberler.az/img/mid/43053.jpg,23-06-2025, 19:33,TƏDBİRLƏR ,"İqtisadiyyat Nazirliyinin tabeliyində Dördüncü Sənaye İnqilabının Təhlili və Koordinasiya Mərkəzi (4SİM) və “Femmes Digitales” - “Texnologiyalar sahəsində Qadınlara Dəstək” İctimai Birliyinin birgə təşkilatçılığı ilə “Süni intellekt gündəlik həyatımızda və işimizdə” mövzusunda interaktiv görüş keçirilib.Xeberler.az məlumat verir ki, Elm və sənaye 4.0-ın formalaşdırılması, süni intellektin gündəlik həyat və iş fəaliyyətindəki praktiki imkanlarını müzakirə etmək və qarşılıqlı bilik mübadiləsinə şərait yaratmaq məqsədilə keçirilən görüşdə akademik dairələr, dövlət və özəl sektorun müxtəlif sahələrində çalışan 30-a yaxın qadın iştirak edib.“Femmes Digitales” - “Texnologiyalar sahəsində Qadınlara Dəstək” İctimai Birliyinin baş katibi Səyyarə Hüseynova və 4SİM-in Rəqəmsal iqtisadiyyat şöbəsinin rəhbəri Xəyalə Fətullayeva bu cür görüşlərin rəqəmsal transformasiya dövründə qadın mütəxəssislər üçün biliklərini artırmaq və şəbəkələşmək baxımından əhəmiyyətli olduğunu vurğulayıblar. Qeyd edilib ki, süni intellekt təkcə texnoloji deyil, həm də sosial transformasiyanın mühüm bir hissəsidir və bu prosesdə qadın liderlərin fəal iştirakı gələcəyin formalaşmasında, görülən işlərin effektivliyinin artırılmasında vacib rol oynayır.Kembric Universitetinin Təhsilin gələcəyi üzrə məhsul rəhbəri Nayl Maknalti təqdimatla çıxış edərək, gündəlik işlərdə süni intellektin səmərəli istifadəsi və konkret alətlərlə bağlı praktiki nümunələr paylaşıb. O, süni intellektin tədqiqat, analitika və məzmun istehsalı proseslərini asanlaşdıraraq, sahibkarların və rəhbər şəxslərin qərarvermə keyfiyyətini artırdığına diqqət çəkib.“Trenders” yerli marketinq şirkətinin süni intellekt mütəxəssisi Ümid Salay bildirib ki, süni intellekt yalnız bir vasitə deyil, eyni zamanda, yaradıcı və analitik proseslərdə ""fikirləşən tərəfdaş"" rolunu oynayır. O, “Prompt Engineering” (sorğu mühəndisliyi) texnikasının vacibliyini izah edərək, düzgün yazılmış sorğuların Sİ-dən yüksəkkeyfiyyətli cavablar almaqda əsas rol oynadığını vurğulayıb. Ümid Salay, həmçinin təqdimatda süni intellektin inkişaf mərhələləri, süni intellekt agentlərinin yaradılması, generativ süni intellekt alətləri və onların istifadə sahələri, eyni zamanda, real keyslər və praktiki nümunələr barədə çıxış edib.Görüş zamanı spikerlər iştirakçıların suallarını cavablandırıblar. ",2025-07-24 17:26:16.920921
 Preziden SCADA İdarəetmə Mərkəzinin açılışında iştirak edib  ,https://xeberler.az/new/details/preziden-scada-idareetme-merkezinin-acilisinda-istirak-edib--35586.htm,https://xeberler.az/img/mid/43052.jpg,23-06-2025, 16:56,TƏDBİRLƏR ,"Azərbaycan Respublikasının Prezidenti İlham Əliyev iyunun 23-də Yevlaxda “Azərişıq” ASC-nin Mərkəzi Aran Regional SCADA İdarəetmə Mərkəzinin açılışında iştirak edib.Xeberler.az məlumat verir ki, “Azərişıq” ASC-nin sədri Vüqar Əhmədov dövlətimizin başçısına Mərkəz barədə məlumat verdi.Bildirildi ki, İdarəetmə Mərkəzi vasitəsilə kənd təsərrüfatı sahələrinin, dövlət əhəmiyyətli strateji obyektlərin, iaşə və xidmət obyektlərinin, xüsusən də əhalinin elektrik enerjisi təchizatında fasiləsizliyin, dayanaqlılığın və səmərəli idarəetmənin təmin olunması həyata keçiriləcək. Burada 35/10 kV-luq hər birinin gücü 6,3 MVA olan iki güc transformatoru, müasir avadanlıqlarla təchiz olunmuş 35 və 10 kV-luq qapalı paylayıcı qurğular quraşdırılıb.Mərkəzin elektrik təchizatı üçün “Yevlax” yarımstansiyasından 14 kilometr uzunluğunda elektrik veriliş xətti çəkilib. “Dəliməmmədli”, “Kürəkçay”, “Ağdaş”, “Ağsu”, “Tərtər” və “Dəmir Beton Məmulatları” yarımstansiyaları Mərkəzi Aran Regional SCADA İdarəetmə Mərkəzinə inteqrasiya olunub. Bununla da vahid mərkəzdən operativ dispetçer xidməti tərəfindən texniki parametrlərin daimi izlənməsi və idarə olunması təmin edilib. Mərkəz elektrik şəbəkələrinin vəziyyəti haqqında bütün məlumatları toplayan və emal edən, eləcə də avadanlığın rəqəmsal formatda idarə olunmasını təşkil edən nəzarət, mühafizə və idarəetmə sistemlərinin innovativ həlli üçün layihələndirilib. Bu layihə yarımstansiyalarda optik rəqəmsal ölçmə transformatorlarının və yeni nəsil rəqəmsal avadanlıq komplekslərinin işlənib hazırlanmasını təmin edir. Bütün texnoloji ölçmələrin yüksək dəqiqliyini və vahidliyini təmin edən Mərkəzdə şəbəkənin etibarlı istismarı dəstəklənməklə yanaşı, elektrik enerjisinin paylanması zamanı itkilərin və ümumi istismar xərclərinin azaldılmasına da şərait yaranır. Mərkəzdən qidalanan istehlakçıların enerji təchizatında yaranacaq planlı fasilələr barədə onlayn qaydada əvvəlcədən məlumatlandırılması imkanı yaradılıb. Alınan və ötürülən elektrik enerjisinin miqdarına görə yarımstansiya işinin multifunksional rejimdə qurulması cihaz və avadanlıqların bir-biri ilə koordinasiyasını tam təmin edir. Burada əməliyyatların paylayıcı şəbəkənin tələblərinə avtomatik uyğunlaşdırılması, habelə informasiya və texniki təhlükəsizlik sistemlərinin qərarvermə qabiliyyəti, yaşıl enerji mənbələrinin şəbəkəyə inteqrasiyası həyata keçirilir. Mərkəzdə yerləşən yarımstansiya qapalı tiplidir. Buna görə də istismar və idarəetmə əməliyyatları məsafədən həyata keçirildiyindən daimi işçi heyətə ehtiyac olmur. Mərkəzin ərazisində əhaliyə xidmət göstərmək məqsədilə elektromobillər üçün sürətli enerjidoldurma cihazları quraşdırılıb. ",2025-07-24 17:26:17.504973
 Dövlət Xidməti məlumat sızması ilə bağlı xəbərdarlıq edib ,https://xeberler.az/new/details/dovlet-xidmeti-melumat-sizmasi-ile-bagli-xeberdarliq-edib--35585.htm,https://xeberler.az/img/mid/40301.jpg,23-06-2025, 16:28,TƏHLÜKƏSİZLİK ,"Xüsusi Rabitə və İnformasiya Təhlükəsizliyi Dövlət Xidməti vətəndaşlara müraciət edib.Xeberler.az məlumat verir ki, qurum müraciətində dünya üzrə kibertəhlükəsizlik sahəsində aparıcı mənbələrə istinad edərək bu günlərdə internet mühitində təxminən 16 milyard istifadəçi adı və parolun yer aldığı nəhəng məlumat bazasının qeyri-qanuni şəkildə yayılması faktını xüsusi narahatlıqla qeyd edib.Məlumata görə, bu insident kiberməkanda indiyə qədər qeydə alınan ən böyük məlumat sızmalarından biri hesab olunur. Sözügedən məlumat bazasında “Apple”, “Google”, “Facebook”, “GitHub”, “Telegram” kimi geniş istifadəçi bazasına malik platformalarla yanaşı, bir sıra sosial şəbəkələr, VPN xidmətləri, dövlət strukturlarına dair istifadəçi məlumatları da yer alır.""Bu məlumatlar çoxsaylı zərərverici proqram təminatları (“infostealer”lər) vasitəsilə toplanılıb, onların əksəriyyəti ilk dəfə açıq internet mühitində aşkarlanlb. Xüsusi Rabitə və İnformasiya Təhlükəsizliyi Dövlət Xidməti artan kibertəhdidlərə qarşı etibarlı mühafizə və fərdi kibergigiyenanın gücləndirilməsi məqsədilə vətəndaşlara ehtiyatlı olmağı, antiviruslardan istifadə etməyi, kiberhücumlardan qorunmaq üçün göndərilən şübhəli keçidlərə keçməməyi və saxta domenlər barədə məlumatları isə “blacklist.gov.az” platformasına göndərməyi tövsiyə edir"", - deyə müraciətdə qeyd olunub. ",2025-07-24 17:26:18.256845
 Elektron Hərrac Portalı vətəndaşlara nə qazandırır? - Osman Gündüz ,https://xeberler.az/new/details/elektron-herrac-portali-vetendaslara-ne-qazandirir-osman-gunduz--35584.htm,https://xeberler.az/img/mid/40415.jpg,23-06-2025, 14:11,MÜSAHİBƏ ,"Ədliyyə Nazirliyi son 6 ayda “Elektron Hərrac Portalı” (www.herrac.gov.az) vasitəsilə əldə olunan nəticələri açıqlayıb. Hərrac prosesi rəqəmsallaşandan sonrakı yarım ildə ümumi dəyəri 100 milyon manata yaxın olan 140 əmlak satılıb. 308 vətəndaş və şirkət artıq bu imkanlardan yararlanıb"". Xeberler.az bildirir ki, buna Azərbaycan İnternet Formunun Prezidenti, ekspert Osman Gündüz münasibət bildirib. Ekspert bildirib ki, bütün bunlar təkcə məhkəmə qərarlarının icrasını sürətləndirməyib, eyni zamanda vətəndaşlar üçün də yeni imkanlar yaradıb: ""Hər bir şəxs bu prosesdə iştirak edə bilir. Bunun üçün sadəcə qeydiyyatdan keçib şəxsi kabinet yaratmaq, 15 manat rüsum ödəmək və hərraca çıxarılan əmlakın kiçik faizi həcmində beh ödəmək lazım gəlir. Hər hansı xüsusi rəqəmsal bacarıqlara ehtiyac yoxdur. Hərrac açıq auksion formasında elektron qaydada keçirilir. Beh sonradan geri qaytarılır"". Osman Gündüzün sözlərinə görə, əvvəllər bu proses yetərincə qapalı, separat sövdələşmələr və öncədən müəyyən olunanların qalib gəlməsilə başa çatırdı: ""Məhkəmə qərarları ilə müsadirə olunan daşınar və daşınmaz əmlakların (avtomobil, mənzil, qeyri-yaşayıs sahəsi, fərdi evlər və s.) necə satılmasından, kimə satılmasından heç kimin xəbəri olmurdu. Heç bir hesabatlılıq və şəffaflılıqdan söhbət gedə bilməzdi. Adi bir vətəndaşın bu prosesdə iştirakı və uğur qazanması ehtimalı sıfra bərabər idi. İndi məlum olur ki, o zaman deyilənlər doğruymuş, həqiqətən də hərracda milyonlar dövr edirmiş. Elə idi də hərrac elanlarına göz gəzdirəndə milyonluq, yüz minlərlə dəyəri olan əmlakların və avtomobillərin daha sərfəli qiymətə hərraca çıxarıldığını görmək olar. Düşünürəm ki, bu prosesi diqqətlə izləməklə və iştirak etməklə xeyli uğur əldə etmək mümkündür. Ədliyyə Nazirliyi yetərincə mükəmməl, hər kəs üçün əlçatan olan və şəffaf bir satış sistemini qura bilib. Qaydalara görə hərracın keçirilməsini sifariş edən icra məmuru, onun təmsil etdiyi qurumun, hərrac təşkilatçısının və Portalın sahibinin, onun operatorunun əməkdaşları, habelə əmlakın qiymətləndirilməsini həyata keçirən şəxs və bütün qeyd olunan şəxslərin qohumları hərracda iştirak edə bilməz. Düşünürəm ki, vətəndaşlar üçün də çox maraqlı və faydalı bir prosesdir. Hərrac iştirakçıları bazar qiymətindən xeyli aşağı əmlak və maşın əldə etməklə həm daha uyğun şərtlərlə şəxsi ehtiyaclarını qarşılaya bilər, yaxud da qazandıqlarını sonradan satışa çıxarmaqla xeyli gəlirlər əldə edə bilər"". ",2025-07-24 17:26:18.902456
 “ASAN xidmət”in Afrikada tətbiqi genişləndiriləcək ,https://xeberler.az/new/details/asan-xidmetin-afrikada-tetbiqi-genislendirilecek--35583.htm,https://xeberler.az/img/mid/43043.jpg,23-06-2025, 14:04,PROQRAMLAR ,"Azərbaycan Respublikasının Prezidenti yanında Vətəndaşlara Xidmət və Sosial İnnovasiyalar üzrə Dövlət Agentliyinin sədri Ülvi Mehdiyev Efiopiya dövlətinə səfəri çərçivəsində bu ölkənin Baş nazirinin müavini Temesgen Tirunehlə görüşüb.Xeberler.az bildirir ki, agentliyin ictimaiyyətlə əlaqələr şöbəsindən verilən məlumata görə, görüş zamanı Efiopiya tərəfi “ASAN xidmət” təcrübəsi əsasında qurulan “MESOB” mərkəzinin formalaşmasında göstərilən dəstəyə görə Azərbaycan Respublikasına təşəkkür edib. Ölkəmizin qabaqcıl təcrübəsi əsasında burada fəaliyyət göstərən dövlət xidmətləri mərkəzlərinin sayının daha da artırılacağı diqqətə çatdırılıb.Dövlət Agentliyinin sədri “MESOB” dövlət xidmətləri mərkəzinin fəaliyyətinin vətəndaşların yüksək etimadını qazanacağına əminliyini ifadə edib və növbəti mərkəzlərin yaradılması zamanı Efiopiya tərəfinə dəstəyin göstərilməsinə hazır olduğunu qeyd edib.Səfər çərçivəsində Dövlət Agentliyinin sədri ilə Afrika İttifaqı Komissiyası sədrinin müavini Selma Haddadi arasında da görüş keçirilib. Sədr müavininə “ASAN xidmət”, eləcə də, dövlət xidmətlərinin göstərilməsi istiqamətində Dövlət Agentliyi tərəfindən həyata keçirilən müxtəlif innovativ layihələr barədə təqdimat edilib.Afrika İttifaqı Komissiyasının nümayəndəsi öz növbəsində “ASAN xidmət” modelinin onda yüksək təəssürat yaratdığını bildirib. O, bu təcrübənin ittifaqa üzv dövlətlərlə paylaşılması istiqamətində əməkdaşlığa hazır olduğunu diqqətə çatdırıb.Dövlət Agentliyinin sədri Efiopiyanın Süni İntellekt İnstitutunun rəhbəri, həmçinin İnvestiya Komissiyasının rəhbəri ilə də görüşüb. Görüşlər çərçivəsində dövlət xidmətləri sahəsində mümkün əməkdaşlıq perspektivləri müzakirə olunub. ",2025-07-24 17:26:19.484477
 “Tesla” “Robotaxi” xidmətini istifadəyə verib ,https://xeberler.az/new/details/tesla-robotaxi-xidmetini-istifadeye-verib--35582.htm,https://xeberler.az/img/mid/43037.jpg,23-06-2025, 14:00,TEXNOLOGİYA ,"ABŞ-ın “Tesla” korporasiyası məhdud sayda istifadəçi üçün pilotsuz taksi (“Robotaxi”) xidmətini istifadəyə verib.Xeberler.az bildirir ki, “İnsider” nəşrinin məlumatına görə, “Robotaxi” xidmətinə ilk sifarişlər iyunun 22-də baş tutub. Xidmət hazırda yalnız Texas ştatının Ostin şəhərində istifadəyə verilib. “Robotaxi” hələ ki yeni nəqliyyat növünü sınamaq istəyən istifadəçilər üçün məhdud rejimdə işləyəcək.Korporasiyanın rəhbəri İlon Mask xidmətə cəlb olunan avtomobillərin yeni olduğunu və sərnişin daşımaları üçün hazırlandığını bildirib. Onun sözlərinə görə, istənilən “Tesla” avtomobili taksi kimi istifadə oluna biləcək şəklə salına bilər.Xatırladaq ki, aprel ayının sonlarında “Tesla” öz işçiləri üçün test rejimində “Robotaxi” xidmətini işə salıb. İlkin sınaqlar zamanı pilotsuz taksinin sükanı arxasında yalnız onun hərəkətinə nəzarət edən operator oturub. ",2025-07-24 17:26:19.768620
 Azercell “Premium” abunəçilərinə PAŞA Sığortadan 30 faizlik endirim! ,https://xeberler.az/new/details/azercell-premium-abunecilerine-pasa-sigortadan-30-faizlik-endirim--35581.htm,https://xeberler.az/img/mid/43036.jpg,23-06-2025, 12:03,MOBİL RABİTƏ ,"“Azercell Telekom” MMC və “PAŞA Sığorta” ASC arasında tərəfdaşlıq çərçivəsində “Premium” tarif paketinin istifadəçilərinə eksklüziv kampaniya təqdim olunur.Belə ki, “Premium” tarifinin abunəçiləri PAŞA Sığortanın “Tam Kasko” məhsulunu 30%endirimlə əldə edə biləcəklər. Sözügedən sığorta paketi yol-nəqliyyat hadisələri, oğurluq, yanğın, təbii fəlakətlər və digər riskləri əhatə edir.Bu təklifdən faydalanmaq üçün “Premium” abunəçiləri “Azercell” mobil tətbiqi vasitəsilə müraciət edərək kampaniyaya qoşula bilərlər.Ətraflı məlumat üçün: https://pasha-insurance.az/az ",2025-07-24 17:26:20.466032
 “Euronews Academy” beynəlxalq tədris proqramı başlayıb ,https://xeberler.az/new/details/euronews-academy-beynelxalq-tedris-proqrami-baslayib--35580.htm,https://xeberler.az/img/mid/43045.jpg,23-06-2025, 11:46,TƏDBİRLƏR ,"İyunun 23-də Azərbaycan Respublikasının Medianın İnkişafı Agentliyi və Avropanın aparıcı xəbər şəbəkələrindən biri olan “Euronews” telekanalının birgə əməkdaşlığı çərçivəsində “Euronews Academy” beynəlxalq tədris proqramına başlanılıb.Xeberler.az məlumat verir ki, açılış mərasimində çıxış edən “Euronews”un Bakı üzrə icraçı direktoru Fernando Soaresin sözlərinə görə, sözügedən proqram gənc jurnalistlərə beynəlxalq standartlara uyğun bilik və bacarıqlar qazandırmaqla yanaşı, onları informasiya mühitində mövcud çağırışlara cavab verə bilən peşəkar kadrlar kimi formalaşdırmağı hədəfləyir. O, layihənin jurnalistlərin etik prinsiplərə sadiq qalaraq keyfiyyətli və obyektiv xəbər istehsalına mühüm töhfə verəcəyini vurğulayıb.Medianın İnkişafı Agentliyinin İcraçı direktorunun müavini Natiq Məmmədli isə qeyd edib ki, media sahəsində peşəkarlığın artırılması, müasir jurnalistika standartlarının təşviqi və rəqəmsal dövrdə yeni bacarıqların əldə olunması baxımından belə beynəlxalq platformaların rolu böyükdür. O, tədris proqramının Azərbaycanda informasiya mühitinin inkişafı və jurnalistlərin beynəlxalq təcrübə ilə zənginləşməsində vacib rol oynayacağını qeyd edib.Bakı Dövlət Universitetinin Jurnalistika fakültəsinin dekanı, Mətbuat Şurasının sədr müavini Vüqar Zifəroğlu isə çıxışında belə təşəbbüslərin gənc jurnalistlərin qlobal media proseslərinə inteqrasiyasına təkan verdiyini bildirib. O diqqətə çatdırıb ki, beynəlxalq ekspertlərlə birbaşa ünsiyyət imkanını təmin edən proqramlar tələbələrin nəzəri biliklərini praktik bacarıqlarla zənginləşdirməsinə şərait yaradır.Medianın İnkişafı Agentliyinin BDU-da xüsusi auditoriyasında keçirilən beşgünlük təlim proqramının ilk günü “Rəqəmsal xəbər toplama və məlumatlara əsaslanan jurnalistika” mövzusuna həsr olunub. İştirakçılar “Euronews” telekanalının tanınmış mütəxəssisi, 14 ildən artıq beynəlxalq təcrübəyə malik multimedia jurnalisti Tuba Altunkayanın təqdimatında rəqəmsal mühitdə xəbərlərin toplanması, məlumatların təhlili və faktlara əsaslanan jurnalistikanın əsas prinsipləri ilə tanış olublar.Təlim proqramı interaktiv mühazirələr, praktiki tapşırıqlar, qrup müzakirələri, mətn və video analizləri ilə davam edib.Təlim proqramı iyunun 27-dək davam edəcək. ",2025-07-24 17:26:21.319106
 AMB: Süni intellektdən istifadə model risklərinin idarə edilməsində narahatlıqlar yaradır ,https://xeberler.az/new/details/amb:-suni-intellektden-istifade-model-risklerinin-idare-edilmesinde-narahatliqlar-yaradir--35579.htm,https://xeberler.az/img/mid/43034.jpg,23-06-2025, 11:45,SÜNİ İNTELLEKT VƏ DATA ,"Süni intellekt əsaslı modellər ənənəvi kredit skorinqinin bacarmadığı qədər böyük və mürəkkəb məlumat bazalarını emal edərək daha dəqiq proqnozlar vermək imkanlarını hədəfləyir. Bu, risklərin daha təfərrüatlı seqmentləşdirilməsinə, kredit qərarlarının daha sürətli verilməsinə və qeyri-standart məlumatların modellərə daxil edilməsinə imkan verir.Xeberler.az məlumat verir ki, bu barədə Azərbaycan Mərkəzi Bankının (AMB) sədr müavini Toğrul Əliyev Beynəlxalq Kredit Hesabatlılığı Konfransında deyib.“Lakin bu texnologiyalar maliyyə sektoru üçün fürsətlərlə yanaşı, tənzimləyici orqanlar üçün məsuliyyət də formalaşdırır. Belə ki, süni intellektdən istifadə effektivliyi və inklüzivliyi artırsa da, model risklərinin idarə edilməsi və alqoritm şəffaflığı kimi məsələlərdə müəyyən narahatlıqlar yaradır. Kredit bürolarının rolu texnoloji, əməliyyat və strateji səviyyədə genişlənməkdədir. Ümumi bir maliyyə-texnologiya ekosisteminin iştirakçıları olaraq qarşılıqlı əməkdaşlığımızın ortaya çıxan çağırışları inamla həll etməyə, faydaları isə maksimal səviyyədə dəyərləndirməyə imkan yaradacağından əminik. Bu baxımdan, yaşadığımız regionda ilklərdən biri olaraq tarixçəsi 2000-ci illərin əvvəllərində Mərkəzi Bankda Kredit Reyestrindən başlayan kredit hesabatlığı sisteminin inkişafı bu gün Azərbaycan Kredit Bürosunun timsalında uğurla davam etdirilir”, - deyə T.Əliyev qeyd edib. ",2025-07-24 17:26:21.903017
 DİN: Həftəsonu bank kartlarından 33 min manata yaxın vəsait oğurlanıb ,https://xeberler.az/new/details/din:-heftesonu-bank-kartlarindan-33-min-manata-yaxin-vesait-ogurlanib--35578.htm,https://xeberler.az/img/mid/42304.jpg,23-06-2025, 11:42,TƏHLÜKƏSİZLİK ,"Daxili İşlər Nazirliyi vətəndaşlara müraciət edərək bank kartı məlumatlarının ələ keçirilməsi ilə bağlı oğurluq hallarına qarşı ehtiyatlı olmağa çağırır. Belə ki, iyunun 21-də və 22-də daxil olan müraciətlər əsasında aparılan araşdırmalar nəticəsində bir sıra şəxslərin bank hesablarından qanunsuz yolla pul vəsaitlərinin çıxarıldığı müəyyən olunub. Oğurlanmış məbləğlər arasında 20 min, 9 min 500, 1731, 535, 393, 224, 89 və 72 manat kimi rəqəmlər qeydə alınıb.Xeberler.az məlumat verir ki, bu cür cinayət halları adətən naməlum nömrələrdən gələn zəng və SMS-lər, habelə saxta saytlar və platformalar vasitəsilə həyata keçirilir. Şəxsi bank kartı məlumatlarını, xüsusilə, kartın nömrəsini, PIN kodunu, CVV kodunu və birdəfəlik təsdiq (OTP) şifrələrini heç bir halda digər şəxslərlə, o cümlədən özünü bank və ya dövlət qurumu əməkdaşı kimi təqdim edən şəxslərlə paylaşmaq olmaz.“DİN vətəndaşları bir daha xəbərdar edir ki, naməlum nömrələrə cavab verərkən ehtiyatlı olun. SMS və e-poçtlardakı şübhəli keçidlərə daxil olmayın. Heç bir halda bank kartı və mobil bankçılıq məlumatlarınızı paylaşmayın”, - deyə məlumatda bildirilir.Qeyd edək ki, belə hallarla üzləşən şəxslər dərhal polis orqanlarına və banklara müraciət etməlidirlər. ",2025-07-24 17:26:23.030631
 “ASAN xidmət” əməkdaşlarının andiçmə mərasimi keçirilib ,https://xeberler.az/new/details/asan-xidmet-emekdaslarinin-andicme-merasimi-kecirilib--35577.htm,https://xeberler.az/img/mid/43032.jpg,23-06-2025, 11:41,TƏDBİRLƏR ,"Hər il iyunun 23-ü ölkəmizdə Dövlət Qulluqçularının Peşə Bayramı kimi qeyd olunur. Bu münasibətlə Azərbaycan Respublikasının Prezidenti yanında Vətəndaşlara Xidmət və Sosial İnnovasiyalar üzrə Dövlət Agentliyində dövlət qulluqçularının andiçmə mərasimi təşkil edilib.Xeberler.az bildirir ki, Agentliyin ictimaiyyətlə əlaqələr şöbəsindən verilən məlumata görə, təbir zamanı Prezident İlham Əliyevin Dövlət qulluqçularının təltif edilməsi haqqında Sərəncam imzaladığı və Sərəncama əsasən təltif olunanlar sırasında Dövlət Agentliyinin Aparat rəhbəri Fuad Qarayevin də olduğu diqqətə çatdırılıb.Dövlət Agentliyinin sədr müavini Ceyhun Salmanov əlamətdar hadisə münasibətilə əməkdaşlara təbriklərini çatdırıb, onlara bu məsuliyyətli və qürurlu yolda uğurlar arzulayıb.Mərasimdə Vətəndaşlara Xidmət və Sosial İnnovasiyalar üzrə Dövlət Agentliyində və tabeliyində olan “ASAN xidmət” mərkəzlərində inzibati vəzifələr üzrə ilk dəfə daimi dövlət qulluğuna qəbul edilən 58 dövlət qulluqçusu and içib. ",2025-07-24 17:26:23.266707
 Beynəlxalq reytinqdə təmsil olunan universitetlərin sayı 28-ə yüksəlib ,https://xeberler.az/new/details/beynelxalq-reytinqde-temsil-olunan-universitetlerin-sayi-28-e-yukselib--35576.htm,https://xeberler.az/img/mid/43027.jpg,23-06-2025, 10:09,İKT TƏHSİL ,"Dünyanın ən nüfuzlu reytinq təşkilatlarından olan “Times Higher Education” (THE) agentliyi tərəfindən “THE Impact 2025” reytinqinin nəticələri açıqlanıb.Xeberler.az bildirir ki, bu barədə Elm və Təhsil Nazirliyindən məlumat verilib.Bu reytinq universitetlərin fəaliyyətini Birləşmiş Millətlər Təşkilatının Dayanıqlı İnkişaf Məqsədlərinə (DİM) əsasən 17 istiqamət və ümumi reytinq olmaqla 18 reytinq cədvəli üzrə qiymətləndirir.Bu il sözügedən reytinqdə təmsil olunan Azərbaycan universitetlərinin sayı 18-dən 28-ə yüksəlib. Bu, ötən illə müqayisədə 1,5 dəfə artım deməkdir. Sözügedən 28 universitetdən 25-i ümumi reytinq cədvəlində yer alır.Reytinqə daxil olan universitetlərin sayı ölkə üzrə fəaliyyət göstərən ali təhsil müəssisələrinin təxminən 60 %-ni təşkil edir. Müqayisə üçün qeyd edək ki, bu göstərici Cənubi Qafqaz və Mərkəzi Asiya regionu üzrə orta hesabla 5–35 % arasında dəyişir. Bu baxımdan Azərbaycanın nəticəsi həm regional, həm də beynəlxalq kontekstdə diqqətəlayiqdir.Bakı Dövlət Universiteti və Xəzər Universiteti ümumi reytinqdə ölkə üzrə ən yüksək nəticə göstərərək 401–600 aralığında qərarlaşıb. Azərbaycan Dövlət İqtisad Universiteti və Bakı Ali Neft Məktəbi isə ümumi reytinqdə ölkə üzrə 2-ci sırada (801-1000 diapazonu) yer alır.Ümumilikdə isə Azərbaycan bu reytinqdə 5 DİM üzrə regional lider mövqeyini qoruyur. Xüsusilə DİM 1 – yoxsulluğa son və DİM 10 – bərabərsizliyin azaldılması istiqamətləri üzrə Azərbaycan universitetləri dünya üzrə TOP 60-lıqda yer alıb. ",2025-07-24 17:26:23.981287
 ANİpay ilə yeni istifadəçilərin qeydiyyatı müvəqqəti dayandırılıb ,https://xeberler.az/new/details/anipay-ile-yeni-istifadecilerin-qeydiyyati-muveqqeti-dayandirilib--35575.htm,https://xeberler.az/img/mid/43024.jpg,23-06-2025, 09:59,E - HÖKUMƏT ,"Azərbaycanda Ani Ödənişlər Sisteminin (AÖS) mobil tətbiqi olan ANİpay üzərindən yeni istifadəçilərin qeydiyyatı müvəqqəti dayandırılıb.Xeberler.az Reporta istinadən məlumat verir ki, bu addım ödəniş xidməti təchizatçılarının (ÖXT) AÖS xidmətlərindən daha aktiv istifadəsini təşviq etmək məqsədi daşıyır.Mobil tətbiq vasitəsilə əvvəllər qeydiyyatdan keçmiş istifadəçilər ANİpay üzərindən ödənişlər və Açıq Bankçılıq xidmətlərindən istifadəyə davam edə bilərlər. Yeni istifadəçilər isə qeydiyyat və ödənişləri yalnız ödəniş xidməti təchizatçılarının bu sistemə inteqrasiya olunmuş internet və mobil xidmətləri vasitəsilə həyata keçirə biləcəklər.AMB qeyd edib ki, qurum öz mandatına uyğun olaraq nağdsız ödənişlərin inkişafı, operatoru olduğu ödəniş sistemlərinin funksional imkanlarının təkmilləşdirilməsi istiqamətində fəaliyyətini davam etdirir. AÖS-ün ilkin mərhələdə ölkə bazarında alternativinin olmaması və funksionallığının yeni olması nəzərə alınaraq ANİpay mobil tətbiqi və internet səhifəsi hazırlanaraq istifadəçilərə təqdim olunub. Həmçinin ilk dəfə olaraq Açıq Bankçılıq həlli də bu tətbiq üzərindən istifadəyə verilib. Görülmüş işlər nəticəsində AÖS-ün əhatə dairəsi genişlənib və ödəniş xidməti təchizatçıları sistemə inteqrasiya olunub. Əsas hədəf infrastruktur quruculuğu olduğundan xidmətlərin son istifadəçilərə birbaşa deyil, ÖXT-lər vasitəsilə təqdim edilməsi daha məqsədəuyğun sayılıb. ANİpay tətbiqində və AÖS-ün fəaliyyətində hər hansı dayanma və ya texniki problem müşahidə edilmir. Sadəcə olaraq, yeni istifadəçilərin ANİpay tətbiqi üzərindən qeydiyyatına müvəqqəti fasilə verilib.Ölkə Prezidentinin 26 sentyabr 2018-ci il tarixli sərəncamı ilə təsdiq olunmuş “2018–2020-ci illərdə Azərbaycanda rəqəmsal ödənişlərin genişləndirilməsi üzrə Dövlət Proqramı” çərçivəsində AMB-nin yaratdığı AÖS 2020-ci il oktyabrın 1-dən real rejimdə istismara verilib. Bu sistem vasitəsilə fiziki və hüquqi şəxslər, o cümlədən dövlət orqanları arasında ödənişlər 24/7/365 rejimində, sadələşdirilmiş identifikatorlar (FİN kod, VÖEN, mobil nömrə, e-poçt) vasitəsilə həyata keçirilir və vəsait dərhal təyinat üzrə bank hesabında əks olunur. ",2025-07-24 17:26:25.180737
 Parkinson xəstəliyini aşkarlayan süni intellekt proqramı hazırlanıb ,https://xeberler.az/new/details/parkinson-xesteliyini-askarlayan-suni-intellekt-proqrami-hazirlanib--35574.htm,https://xeberler.az/img/mid/41603.jpg,23-06-2025, 08:19,SÜNİ İNTELLEKT VƏ DATA ,"Çinli alimlər qulaq kirinin qoxusunu təhlil edərək Parkinson xəstəliyini 94 faiz dəqiqliklə müəyyənləşdirən süni intellekt sistemini inkişaf etdiriblər. Bu yeni üsul bahalı və subyektiv müayinə metodlarının əvəzinə, ucuz və qeyri-invaziv diaqnoz imkanı təklif edir.Xeberler.az “Science Daily”ə istinadən məlumat verir ki, tədqiqatçılar 209 nəfərin qulaq kirindən nümunələr götürərək qaz xromatoqrafiyası və spektrometriya vasitəsilə təhlil aparıblar. Nəticədə Parkinson xəstəliyi olan şəxslərin qulaq kirində dörd fərqli uçucu üzvi birləşmə - etilbenzol, 4-etiltoluen, pentanal və 2-pentadesil-1,3-dioksolan aşkarlanıb. Bu məlumatlar süni intellektlə çalışan iybilmə sisteminə öyrədilib və sistem qulaq kirindən xəstəliyi 94 faiz dəqiqliklə aşkarlaya bilib.Alimlərin fikrincə, bu texnologiya gələcəkdə Parkinson xəstəliyinin erkən diaqnostikasında istifadə oluna bilər. Hazırda isə daha əhatəli tədqiqatların aparılması planlaşdırılır. ",2025-07-24 17:26:25.703392
 “2024 YR4” asteroidi ciddi təhlükə yarada bilər ,https://xeberler.az/new/details/2024-yr4-asteroidi-ciddi-tehluke-yarada-biler--35573.htm,https://xeberler.az/img/mid/43023.jpg,22-06-2025, 12:33,KOSMOS ,"Ötən ilin sonunda astronomlar “2024 YR4” adlı asteroidi kəşf ediblər. Bu göy cismi ilkin hesablamalar yayımlandıqdan sonra ictimaiyyətin diqqətini cəlb edib. Həmin hesablamalara əsasən, növbəti onilliyin əvvəlində onun Yerə çırpılması ehtimalı az da olsa mövcud idi.Xeberler.az “phys.org”a istinadən məlumat verir ki, sonrakı müşahidələr göstərib ki, asteroidin Yerə düşməsi riski demək olar ki, istisna olunub. Lakin mütəxəssislərin fikrincə, 2032-ci ildə onun Aya düşməsi təxminən 4 faizlik ehtimalla mümkündür.Qərbi Ontario Universitetinin Yer və Kosmos Araşdırmaları İnstitutunun alimlərindən ibarət bir qrup yaxın zamanda “2024 YR4” asteroidinin Ayla toqquşmasını əhatə edən 410-dan çox simulyasiya aparıb və nəticələri analiz edib.Mütəxəssislərin məlumatına görə, asteroidin diametri 53-67 metr arasında dəyişir. Əgər bu asteroid Ayla toqquşsa, 6,5 meqaton trotil gücündə partlayışa səbəb olacaq və diametri ən azı 1 kilometr olan bir krater yaranacaq.Üstəlik, toqquşma nəticəsində kosmosa atılacaq qalıqlardan təxminən 10 faizinin Yerə çatma və Yerin yaxın orbitindəki peyklərə zərər vurma ehtimalı var.  ",2025-07-24 17:26:26.388999
 Xeberler.az Texnoloji xəbər portalının 17 yaşı tamam olur ,https://xeberler.az/new/details/xeberler.az-texnoloji-xeber-portalinin-17-yasi-tamam-olur--35572.htm,https://xeberler.az/img/mid/29650.jpg,22-06-2025, 12:25,TƏDBİRLƏR ,"Bu gün Xeberler.az Texnoloji xəbər portalının 17 yaşı tamam olur.Xeberler.az ölkədə texnologiya sahəsində milli kontent formalaşdırmaq, oxucuları Azərbaycanda və dünyada bu sahədə baş verən yeniliklərlə tanış etmək məqsədilə yaradılıb.Xatırladaq ki, xəbər portalı 2006-cı ildə çap formada fəaliyyətə başlayan ""Online"" jurnalının elektron versiyası olaraq 22 iyun 2008-ci ildən fəaliyyətdədir. Xeberler.az-da yalnız gündəlik texnologiya xəbərlərini yox, müxtəlif maraqlı müsahibələri, tədbirləri və konfranslar haqqında məlumatları əldə etmək olar.Çoxsaylı oxucularımızı və komandamızı Xeberler.az-ın ad günü münasibətilə təbrik edirik, bundan sonra da uğurlu və operativ fəaliyyət arzu edirik! ",2025-07-24 17:26:26.986033
 Ucal Haqverdiyevə həsr olunan poçt markası dövriyyəyə buraxılıb ,https://xeberler.az/new/details/ucal-haqverdiyeve-hesr-olunan-poct-markasi-dovriyyeye-buraxilib--35571.htm,https://xeberler.az/img/mid/43022.jpg,21-06-2025, 21:57,PROQRAMLAR ,"Görkəmli rəssam Ucal Haqverdiyevin 65 illik yubileyi münasibətilə “Azərpoçt” MMC tərəfindən sənətkarın “Avtoportret”, “Dərviş” və “Gəzinti” əsərlərini əks etdirən xatirə poçt markaları hazırlanaraq təqdim olunub.Xeberler.az məlumat verir ki, markaların nümayişi zamanı “Azərpoçt” MMC-nin şöbə müdiri Sitarə Hüseynova bildirib ki, bu markalar Ucal Haqverdiyevin zəngin yaradıcılığının filateliya vasitəsilə gələcək nəsillərə ötürülməsi baxımından xüsusi əhəmiyyət daşıyır.Qeyd edək ki, markaların buraxılması, eləcə də tədbirin təşkili ""Azercell Telekom"" MMC-nin təşəbbüsü və dəstəyi ilə gerçəkləşib. ",2025-07-24 17:26:27.278974
 Startap və innovasiya festivalı “Baku ID 2025” başa çatıb ,https://xeberler.az/new/details/startap-ve-innovasiya-festivali-baku-id-2025-basa-catib--35570.htm,https://xeberler.az/img/mid/43019.jpg,21-06-2025, 21:40,STARTAP AZƏRBAYCAN ,"SABAH.HUB İnnovasiya Mərkəzinin təşkilatçılığı və İqtisadiyyat Nazirliyinin tabeliyində Dördüncü Sənaye İnqilabının Təhlili və Koordinasiya Mərkəzinin (4SİM) əsas tərəfdaşlığı ilə keçirilən “Baku İD 2025” startap və innovasiya festivalı başa çatıb.Xeberler.az məlumat verir ki, iyunun 19-20-də keçirilən tədbirin əsas məqsədi innovasiya, texnologiya və sahibkarlıq sahəsində fəaliyyət göstərən startaplarla investorlar arasında əlaqə qurmaq, onların inkişafını və maliyyə cəlbediciliyini stimullaşdırmaq olub.Festivalın ilk günü 4SİM-in icraçı direktoru Fariz Cəfərov “AI as a Talent Multiplier: Shaping the Future Workforce” adlı paneldə spiker qismində çıxış edərək süni intellektin əmək bazarına və təhsilə təsiri barədə fikirlərini bölüşüb.4SİM-in rəhbərliyinin iştirak etdiyi “Venture Building and Corporate Innovation in Azerbaijan and the Region” adlı dəyirmi masada regionda innovasiyayönümlü institutlararası əməkdaşlıq müzakirə olunub.Festivalın sonuncu günü 4SİM-in təşkil etdiyi “Future-Proofing Education: AI & Academia Unite” panel sessiyası keçirilib. Qurumun Rəqəmsal iqtisadiyyat şöbəsinin rəhbəri Xəyalə Fətullayevanın moderatorluğu ilə keçən paneldə Silikonvadisindən olan “Qwasar” şirkətinin baş icraçı direktoru Kvame Yamanane, Kembric Universitetindən Niall McNulty, “MentalUP” şirkətinin təsisçisi İqor Burattini və SOCAR-ın Süni intellekt üzrə baş mütəxəssisi Mirəkrəm Ağalarov iştirak ediblər. Çıxışçılar süni intellekt texnologiyalarının təhsilə inteqrasiyası, çevik komandaların qurulmasında süni intellekt alətlərindən istifadə və region üçün potensial EdTech imkanları ətrafında fikir mübadiləsi aparıblar.Qeyd edək ki, festival boyunca 4SİM-in stendi də iştirakçıların böyük marağına səbəb olub. Ziyarətçilərə “Milli Proqram”, “Sənaye 4.0 Hazırlıq Proqramı” və Dünya İqtisadi Forumunun “Yay Davosu” təşəbbüsü və “Strategic Intelligence” platforması ilə bağlı məlumatlar verilib. İki gün ərzində festivalda iştirak edən 150-dən çox ziyarətçi “Coursera” onlayn təhsil platformasından ödənişsiz yararlanmaq üçün “Milli Proqram”a qoşulub.“Baku ID 2025” tədbirinin sonunda festivalda təqdimatlarla çıxış edən qalib startaplara 3 milyon ABŞ dolları həcmində investisiya mükafatları təqdim olunub. Builki festivalda 5000-dən çox iştirakçı, 140-dan artıq startap və 47 sponsor və tərəfdaş bir araya gəlib. ",2025-07-24 17:26:27.868572
 “Startup School 3” çərçivəsində memorandum imzalanıb ,https://xeberler.az/new/details/startup-school-3-cercivesinde-memorandum-imzalanib--35569.htm,https://xeberler.az/img/mid/43014.jpg,21-06-2025, 21:36,STARTAP AZƏRBAYCAN ,"İqtisadi İslahatların Təhlili və Kommunikasiya Mərkəzinin (İİTKM) operatoru olduğu “Enterprise Azerbaijan” portalının təşəbbüsü ilə həyata keçirilən “Startup School 3” layihəsi çərçivəsində yerli və beynəlxalq əməkdaşlıqların miqyası genişlənir.Xeberler.az bildirir ki, layihənin “Yaşıl və Rəqəmsal İpək Yolu” (Green and Digital Silk Road) beynəlxalq akselerasiya proqramı çərçivəsində tərəfdaş qurumlarla əlaqələrin möhkəmləndirilməsi məqsədilə mütəmadi görüşlər keçirilir.Bu istiqamətdə növbəti əməkdaşlıq görüşü İT sahəsində ixtisaslaşmış aparıcı təlim və inkişaf mərkəzlərindən biri olan “Coders Azerbaijan” ilə baş tutub. Görüşdə İqtisadi İslahatların Təhlili və Kommunikasiya Mərkəzinin məsul əməkdaşları və “Coders Azerbaijan”ın rəhbər heyəti iştirak ediblər.Tərəflər görüş zamanı hər iki qurumun fəaliyyət istiqamətləri barədə məlumat mübadiləsi aparıb, startapların texnoloji biliklərlə təmin olunması, innovativ yanaşmaların tətbiqi və gənc təşəbbüskarların potensialının artırılması sahəsində əməkdaşlıq imkanlarını geniş müzakirə ediblər. Həmçinin gələcəkdə birgə təlim proqramlarının təşkili, mentorluq fəaliyyətlərinin həyata keçirilməsi və texnologiya sahəsində ixtisaslaşmış startap komandalarının dəstəklənməsi kimi mövzular da diqqət mərkəzində olub.Görüşün yekunu olaraq, “Enterprise Azerbaijan” və “Coders Azerbaijan” arasında strateji tərəfdaşlıq əlaqələrinin rəsmiləşdirilməsi məqsədilə əməkdaşlığa dair memorandum imzalanıb.Bu əməkdaşlıq “Enterprise Azerbaijan” portalının hədəflərinə uyğun olaraq Azərbaycan və region ölkələrindən olan innovativ gənclərin bilik və bacarıqlarının inkişaf etdirilməsinə, eləcə də yerli və beynəlxalq texnoloji mühitə inteqrasiyasına töhfə verəcək. ",2025-07-24 17:26:28.466195
 İRİA-nın yenilənmiş veb-saytı istifadəyə verilib ,https://xeberler.az/new/details/iria-nin-yenilenmis-veb-sayti-istifadeye-verilib--35568.htm,https://xeberler.az/img/mid/43012.jpg,21-06-2025, 17:16,PROQRAMLAR ,"İnnovasiya və Rəqəmsal İnkişaf Agentliyi (İRİA) özünün yenilənmiş rəsmi veb-saytını istifadəyə verib.Xeberler.az məlumat verir ki, yeni platforma Agentliyin fəaliyyət istiqamətləri, təşəbbüsləri və strateji məqsədləri barədə daha dolğun və əlçatan informasiya təqdim etmək məqsədilə yaradılıb.Yenilənmiş veb-sayt istifadəçi dostu interfeysi, müasir dizaynı və strukturlaşdırılmış məzmun təqdimatı ilə seçilir. Yeni sayt sadə və intuitiv interfeysi sayəsində istifadəçilərə məlumatlara asan və sürətli çıxış imkanı yaradır. Çoxdilli dəstək funksiyası saytı Azərbaycan və ingilis dillərində istifadə oluna bilən əlçatan platformaya çevirir. Gücləndirilmiş axtarış sistemi isə axtarılan məlumatın saniyələr içində tapılmasını təmin edir.Sayt üzərindən vətəndaşlar Agentliyin rəqəmsal xidmətləri, innovasiya dəstəyi, texnoloji təşəbbüsləri, startap ekosisteminə yönəlik fəaliyyətləri və rəqəmsal savadlılığın artırılması sahəsində həyata keçirdiyi layihələr barədə ətraflı məlumat əldə edə bilərlər. Yenilənmiş platforma, həmçinin agentliyin fəaliyyətinə dair cari statistik məlumatların da təqdim olunduğu dinamik strukturla təchiz edilib. ",2025-07-24 17:26:29.132019
 İnformasiya Texnologiyaları İnstitutunda seminar keçirilib ,https://xeberler.az/new/details/informasiya-texnologiyalari-institutunda-seminar-kecirilib--35567.htm,https://xeberler.az/img/mid/43011.jpg,21-06-2025, 17:12,TƏDBİRLƏR ,"İnformasiya Texnologiyaları İnstitutunda Elm və Təhsil Nazirliyi tərəfindən maliyyələşdirilən “Kibersuveren dövlətin formalaşdırılması və onun informasiya təhlükəsizliyinin təmin olunması üçün intellektual metod və alqoritmlərin işlənməsi” adlı elmi-tədqiqat layihəsi üzrə fəaliyyət planının müzakirəsinə həsr olunmuş növbəti seminar keçirilib.Xeberler.az bildirir ki, bu barədə institutdan məlumat verilib.AMEA-nın vitse-prezidenti, institutun baş direktoru akademik Rasim Əliquliyev ölkə və beynəlxalq səviyyəli qrant layihələrində fəal iştirakın elmi fəaliyyətin səmərəliliyinin artırılması, institut əməkdaşlarının əməyinin stimullaşdırılması, eləcə də əldə edilən nailiyyətlərin geniş ictimaiyyətə çatdırılması baxımından vacibliyini vurğulayıb.Akademik R.Əliquliyev iclasın keçirilməsində əsas məqsədin layihə üzrə görüləcək işlər, tədqiqat mövzularının dəqiqləşdirilməsi və qarşıda duran vəzifələrin müəyyənləşdirilməsindən ibarət olduğunu bildirib. Alim layihə çərçivəsində kibersuveren dövlət sisteminin formalaşdırılması, eyni zamanda, rəqəmsal suverenliyin təmin olunması istiqamətində strateji əhəmiyyətə malik tədqiqatların aparılmasının nəzərdə tutulduğunu diqqətə çatdırıb.Sonra elmi-tədqiqat layihəsi üzrə hər bir icraçı yerinə yetiriləcək işlər, qarşıya qoyulan məsələlər haqqında məlumat verib.Tədqiqat istiqamətləri ilə bağlı geniş fikir mübadiləsi aparılıb, təklif və tövsiyələr səsləndirilib.Akademik R. Əliquliyev layihə çərçivəsində aktual problemlərə həsr olunmuş tədqiqatların “Konstitusiya və Suverenlik İli” çərçivəsində xüsusi əhəmiyyət daşıdığını bildirib, müvafiq sahənin inkişafına mühüm töhfə verəcəyinə əminliyini ifadə edib. ",2025-07-24 17:26:29.520428
 Azərbaycan mobil xidmətlər üzrə qabaqcıl  ölkələr sırasındadır ,https://xeberler.az/new/details/azerbaycan-mobil-xidmetler-uzre-qabaqcil-olkeler-sirasindadir--35566.htm,https://xeberler.az/img/mid/43010.jpg,21-06-2025, 17:01,İNTERNET ,"Beynəlxalq GSM Assosiasiyası (GSMA) 2024-cü il üçün “Mobile Connectivity Index” hesabatını dərc edib. Sənəd 173 ölkə üzrə mobil xidmətlərə qoşulma göstəricilərini əhatə edir.Xeberler.az bildirir ki, müvafiq hesabat 2015-ci ildən etibarən mobil xidmətlər sferasında baş verən əsas trendləri müşahidə etmək, inkişaf meyillərini təhlil etmək məqsədilə hazırlanır. Ümumilikdə yekun indeks mobil xidmətlərin infrastruktur, qiymət əlçatanlılığı, istehlakçı hazırlığı, məzmun və xidmətlər olmaqla 4 istiqamət üzrə 32 indikator əsasında hesablanır.Hesabatın nəticələrinə əsasən, Azərbaycan ötən il indeks üzrə göstəricisini təqribən 3,07 artıraraq 73,8 indeks xalı toplayıb.İndeks üzrə artım ölkənin mövqeyinə də təsir edib. Belə ki, 2023-cü illə müqayisədə 8 pillə irəliləyərək 65-ci pillədə olmaqla qabaqcıl (advanced) ölkələr sırasında qərarlaşıb. Qeyd edək ki, ötən il də Azərbaycan qabaqcıl ölkələr sırasında idi.Məlumat üçün bildirək ki, hesabata 93,41 xala malik Danimarka başçılıq edir. ",2025-07-24 17:26:30.099102
 “SİMA İmza” ilə elektron səhiyyə xidmətləri daha əlçatan oldu ,https://xeberler.az/new/details/sima-imza-ile-elektron-sehiyye-xidmetleri-daha-elcatan-oldu--35565.htm,https://xeberler.az/img/mid/43009.jpg,21-06-2025, 14:12,E - HÖKUMƏT ,"SİMA yeni nəsil rəqəmsal imza “e-Səhiyyə” veb-portalı və eyniadlı mobil tətbiqə inteqrasiya edilib.Xeberler.az bildirir ki, inteqrasiya nəticəsində vətəndaşlar üçün bir çox səhiyyə xidmətlərinə onlayn əlçatanlıq təmin edilib. Artıq vətəndaşlar adıçəkilən portala və ya mobil tətbiqə “SİMA İmza” ilə daxil olaraq xəstəlik vərəqələri, tibbi arayışlar, reseptlər, epikrizlər, peyvəndlər, analizlər, müayinə nəticələrinin alınması və digər xidmətləri onlayn şəkildə əldə edə bilərlər.Bundan başqa, donor olmaq üçün məsafədən müraciətlərin göndərilməsi də “SİMA İmza” vasitəsilə mümkün olub. Müraciəti Səhiyyə Nazirliyinin Orqan Donorluğu və Transplantasiyası üzrə Koordinasiya Mərkəzinin rəsmi saytında (odtkm.gov.az) formalaşdırmaq mümkündür.Diqqətə çatdıraq ki, vətəndaşlar qeyd edilən elektron xidmətləri əldə etmək üçün əvvəlcə “SİMA İmza” ilə “digital.login” sisteminə daxil olmalıdır.“SİMA İmza” haqqındaSİMA rəqəmsal imza AZCON Holding şirkətlərindən olan “AzInTelecom” MMC tərəfindən yaradılıb. “SİMA İmza” tətbiqinin endirilmə sayı 4,2 milyonu ötüb. “SİMA İmza” mobil tətbiqini yükləməklə əldə olunan yeni nəsil rəqəmsal imza ilə vətəndaşların xidmət mərkəzlərindən asılılığına son qoyulur, qurumların iş yükü və xərcləri azalır.“SİMA İmza” tətbiqində qeydiyyat vətəndaşlar üçün ödənişsizdir. Ətraflı məlumatı sima.az saytından və “157” Zəng mərkəzi ilə əlaqə saxlayaraq əldə etmək olar. ",2025-07-24 17:26:30.715281
" ""Bakcell""in brend strategiyası nüfuzlu Filip Kotlerin nəşrində ","https://xeberler.az/new/details/""bakcell""in-brend-strategiyasi-nufuzlu-filip-kotlerin-nesrinde--35564.htm",https://xeberler.az/img/mid/41445.jpg,21-06-2025, 14:02,MOBİL RABİTƏ ,"İnnovasiya və sürət lideri ""Bakcell""in rebrendinq hekayəsi dünya şöhrətli marketinq nəzəriyyəçisi Filip Kotlerin ""Müasir Marketinqin Əsasları"" (Essentials of Modern Marketing) kitabında yer alacaq. Dünya və Azərbaycan oxucularına təqdim olunacaq tanınmış nəşrdə ""Bakcell""in həyata keçirdiyi ölkəmiqyaslı rebrendinq və onun şirkətin inkişaf dinamikasına təsiri ətraflı şəkildə təqdim olunacaq. Qeyd edək ki, ""Bakcell"" rebrendinqdən sonra innovasiya və süni intellekt yanaşmasına əsaslanan yeni brend mövqelənməsi ilə bazarda fərqlənməyə nail olub. Şirkət bu strategiya çərçivəsində süni intellekt həllərini məhsul inkişafı, strateji tərəfdaşlıqlar, kommunikasiya, müştəri əlaqələri sahələrinə inteqrasiya edərək, bir sıra məhsul və xidmətlər təqdim edib və bu istiqamətdə fəaliyyətini davam etdirir. Bu innovativ məhsul və xidmətlər arasında “Bakcell Fiber”, “VoWiFi”, “Tarif məsləhətçisi”, “Star tarifləri”, “Birinci tariff” və UBER ilə tərəfdaşlıq yer alır.   Xatırladaq ki, strateji yanaşması ilə vizual təqdimat arasında güclü əlaqə qurmaq bacarığına görə “Bakcell”, “Baku Flames Festivalı” çərçivəsində “Ən uğurlu rebrendinq layihəsi” nominasiyası üzrə mükafata layiq görülüb. Beləliklə, ölkəmiqyaslı rebrendinq şirkətin biznes nəticələrinə, brend dəyərinin artmasına və bazar mövqeyinin güclənməsinə olduqca müsbət təsir edib.  “Bakcell”in bu nəşrdə yer alması, Azərbaycanın telekommunikasiya sahəsində innovasiya və rəqəmsal transformasiya istiqamətində nailiyyətlərinin beynəlxalq səviyyədə tanıdılmasına töhfə verəcək. Filip Kotler haqqındaMüasir marketinqin atası və 80-dən çox kitabın müəllifi olan Filip Kotler, marketinq sahəsində inqilabi nəzəriyyələr yaradaraq, dünya miqyasında biznesin inkişafına təsir göstərib. O, marketinqi psixologiya və iqtisadiyyatla birləşdirərək, müasir marketinqin elmi əsaslarını formalaşdırıb. Ən məşhur əsərlərindən biri olan “Marketing Management” kitabı dünya universitetlərində marketinq dərsliklərinin əsas qaynağı kimi istifadə olunur. Onun nəzəriyyələri şirkətlərin müştəriyönümlü strategiyalar qurmasına və qlobal bazarlarda rəqabət üstünlüyü əldə etməsinə imkan yaradır.""Bakcell"" haqqında""Bakcell"" Azərbaycanın ilk və ən böyük özəl telekommunikasiya şirkətidir. Hazırda şirkət üç milyondan çox müştərini yüksəkkeyfiyyətli və sürətli telekommunikasiya xidmətləri ilə təmin edir. Ölkə iqtisadiyyatının qeyri-neft sektorunun ən böyük investorlarından biri olan ""Bakcell"" süni intellekt əsaslı innovativ həllərlə Azərbaycanın dayanıqlı inkişafına töhfə verir.""Bakcell"" müxtəlif ölkələrdə telekommunikasiya, enerji, yüksək texnologiyalar və tikinti sahələrində fəaliyyət göstərən ""NEQSOL Holding"" beynəlxalq şirkətlər qrupunun tərkibinə daxildir. ",2025-07-24 17:26:31.284712
 İKTA internet operator və provayderlərinin veb-saytlarını təhlil edib ,https://xeberler.az/new/details/ikta-internet-operator-ve-provayderlerinin-veb-saytlarini-tehlil-edib--35563.htm,https://xeberler.az/img/mid/43008.jpg,21-06-2025, 11:45,İNTERNET ,"Azərbaycanın telekommunikasiya və poçt xidmətləri üzrə tənzimləyici qurumu İnformasiya Kommunikasiya Texnologiyaları Agentliyi (İKTA) internet telekommunikasiya xidmətləri göstərən operator və provayderlərin veb-saytlarının təhlilini həyata keçirib.Xeberler.az bildirir ki, müxtəlif kateqoriyalar üzrə təhlillər ümumilikdə bazarın 90%-dən çox hissəsini əhatə edən 26 operator və provayderin internet informasiya ehtiyatları üzrə aparılıb.Bu operator və provayderlərə “AG Telekom” MMC, “Alfanet” MMC, “Azoptiknet” MMC, “AzQtel” MMC, “Aztelekom” MMC, “Aznet Technologies” QSC, “Azeronline LTD” BM, “Araznet Technologies” MMC, “BeeOnline” MMC, “Boss Group” MMC, “Eurosel” MMC, “Fast Net Technology” MMC, “Fibernet” MMC, “GammaSkynet” MMC, “GSP” MMC, “Kaspian Telekom” MMC, “Konnekt” QSC, “Metronet” MMC, “Rahat Telecom” MMC, “Selnet” MMC, “Setnet” MMC, “Smart Sistemz Technoloji” MMM, “SN Telecom” MMC, “Telekom İnvest” MMC, “Teleport” MMC və “Uninet” MMC daxildir.Müəyyən edilib ki, qeyd edilən operator və provayderlərin saytlarının 22-də kommersiya istifadəçiləri üçün aylıq internet tarifləri ilə onlayn tanış olma imkanı mövcuddur, 19-da internetə qoşulma haqqını elektron ödəniş üsulları ilə ödəmək mümkündür, 14-də internet xidmətləri ilə bağlı problemləri bildirmək üçün internet xidməti provayderi səviyyəsində şikayət mexanizmi var.Eyni zamanda saytların 13-də yeni internet bağlantısı üçün tələb olunan addımlarla bağlı məlumatın yayımlandığı, 12-də “E-Şikayət” sistemi ilə bağlı məlumatın, 12-də internetə qoşulma üçün tələb olunan sənədlərin siyahısının, 7-də “SpeedTest” ölçmələri üçün keçidin yerləşdirildiyi müəyyən olunub.Həmçinin təchizatçıların saytlarının 8-də internet hesab-fakturasının ümumi məbləğinə daxil olan komponentlərin istifadəçilərə izah edildiyi, 2-də yeni internet qoşulmasına tamamilə onlayn şəkildə müraciət etməyin mümkün olduğu, 1-də yeni istifadəçinin internet xidmətinə qoşulması üçün təxmini müddət barədə məlumatın yerləşdirildiyi, 1-də şikayətdə bildirilə bilən problemlərin növünün qeyd edildiyi, 1-də isə planlaşdırılan internet kəsintilərinin istifadəçilərə əvvəlcədən ictimai elanlar və ya birbaşa bildiriş vasitəsilə çatdırıldığı məlum olub. Bundan əlavə, yalnız 1 provayderin saytında şikayət etmək  üçün lazım olan sənədlərin siyahısı yerləşdirilib.Təhlil aparılmış internet operator və provayderlərin veb-saytlarında  yeni internet xidmətinə qoşulma prosesinin statusunun izlənilməsi, aylıq internet tariflərindəki dəyişikliklər barədə istifadəçilərin ən azı bir hesablaşma dövrü əvvəlcədən məlumatlandırılması və şikayət prosesinin bir hissəsi olan addımlar haqqında məlumatın verilməsi xidmətləri mövcud deyil.Aparılan təhlillərin nəticələri toplanaraq mövcud çatışmazlıqların aradan qaldırılması üçün müvafiq olaraq operator və provayderlərə təqdim edilib.  ",2025-07-24 17:26:31.549493
 DİN: Dünən bank kartlarından 12 min manat oğurlanıb ,https://xeberler.az/new/details/din:-dunen-bank-kartlarindan-12-min-manat-ogurlanib--35562.htm,https://xeberler.az/img/mid/42304.jpg,21-06-2025, 11:42,TƏHLÜKƏSİZLİK ,"İyunun 20-də vətəndaşların bank kartlarından 8160, 800, 425, 397, 200, 185, 85, 73 manat və 920, 32 dollar məbləğində pul vəsaitləri kiber üsulla oğurlanıb.Xeberler.az məlumat verir ki, bu barədə DİN-dən bildirilib.""Bu cür cinayət halları adətən naməlum nömrələrdən gələn zəng və SMS-lər, habelə saxta saytlar və platformalar vasitəsilə həyata keçirilir. Şəxsi bank kartı məlumatlarını, xüsusilə, kartın nömrəsini, PIN kodunu, CVV kodunu və bir dəfəlik təsdiq (OTP) şifrələrini heç bir halda digər şəxslərlə, o cümlədən özünü bank və ya dövlət qurumu əməkdaşı kimi təqdim edən şəxslərlə paylaşmaq olmaz"", məlumatda deyilir.Daxili İşlər Nazirliyi vətəndaşları bir daha diqqətli olmağa, şübhəli hallarla rastlaşdıqda dərhal polis orqanlarına və banklara müraciət etməyə çağırır. ",2025-07-24 17:26:32.160449
" Nazirliyin e-xidmətlərinə yanvar- may aylarında 10,7 milyon müraciət edilib ","https://xeberler.az/new/details/nazirliyin-e-xidmetlerine-yanvar-may-aylarinda-10,7-milyon-muraciet-edilib--35561.htm",https://xeberler.az/img/mid/41588.jpg,21-06-2025, 11:39,E - HÖKUMƏT ,"Əmək və Əhalinin Sosial Müdafiəsi Nazirliyinin fəaliyyət sahələri üzrə əhaliyə təqdim olunan elektron xidmətlərə yanvar-may aylarında 10,7 milyon müraciət edilib.Xeberler.az bildirir ki, ölkənin sosial reyestri olan “e-sosial” portalından həmin dövrdə 6,7 milyon dəfə istifadə olunub, 111,4 min təyinat e-infrastruktur üzərindən, proaktiv qaydada həyata keçirilib. Son illərdə sosial sahədə icra olunan geniş elektronlaşma proqramı nəticəsində hazırda Nazirliyin 159 xidmətindən 90 faizdən çoxu e-qaydada təqdim olunur. Həmçinin 60 proaktiv xidmət, geniş funksional imkanlara malik “e-sosial” portalı, “Əmək və Məşğulluq” altsistemi fəaliyyət göstərir.Nazirliyin e-sistemlərinin 80-dək qurumun informasiya bazaları ilə inteqrasiyası həyata keçirilir. Həmin qurumlardan sorğular da daxil olmaqla, cari ilin 5 ayı ərzində Nazirliyin e-sistemləri üzərindən sorğu, müraciət və xidmət sayı 196 milyon olub. ",2025-07-24 17:26:32.556665
 Azercell dünya çempionlarını təbrik edib ,https://xeberler.az/new/details/azercell-dunya-cempionlarini-tebrik-edib--35560.htm,https://xeberler.az/img/mid/43005.jpg,21-06-2025, 11:35,MOBİL RABİTƏ ,"İyun ayının 18-də Azercell Telekom Minifutbol üzrə Dünya Çempionatının qalibi olan Azərbaycan milli komandası ilə görüşüb.Tarixi nailiyyət münasibətilə təşkil olunan tədbirdə Azərbaycan Minifutbol Federasiyasının və Azercell rəhbərliyinin nümayəndələri iştirak ediblər. Görüş zamanı iki qurum arasında mövcud olan uğurlu əməkdaşlıq və Azercell-in milli komandaya 2022-ci ildən etibarən göstərdiyi dəstəyin əhəmiyyəti qeyd olunub.Tədbirdə Azercell-in Korporativ və Marketinq Ünsiyyət Vasitələri departamentinin direktoru Sona Abbasova və Azərbaycan Minifutbol Federasiyasının baş katibi Orxan Hüseynov çıxış ediblər.“Milli komandamızın qələbəsi ölkəmiz üçün qürurverici hadisədir,” – deyə Sona Abbasova bildirib. ""Azercell olaraq biz hər zaman idmanın insanları bir araya gətirmək, ruhlandırmaq və motivasiya etmək gücünə inanmışıq. Bu əlamətdar gündə ölkəmizin çempionlarının yanında olmaq bizim üçün böyük şərəfdir"";Azərbaycan Minifutbol Federasiyasının baş katibi Orxan Hüseynov isə öz növbəsində mobil operatorun ölkədə minifutbolun inkişafına verdiyi töhfəni yüksək qiymətləndirib:“Azercell-in 2022-ci ildən etibarən komandamıza verdiyi dəstək bugünkü uğurumuzun formalaşmasında mühüm rol oynayıb. Ümid edirik ki, bu səmərəli əməkdaşlıq gələcəkdə də davam edəcək”.Tədbirin sonunda Azercell-in futbolçuları və milli yığmanın üzvləri arasında birlik və komanda ruhunu ifadə edən rəmzi forma mübadiləsi də baş tutub.Qeyd edək ki, Azərbaycan millisi iyunun 1-də Milli Gimnastika Arenasında keçirilən dünya çempionatının final qarşılaşmasında Macarıstan yığmasını 4:2 hesabı ilə məğlub edərək 32 komanda arasında birinci yerə yüksəlib.Azercell Telekom milli komandanı bu tarixi qələbə münasibətilə təbrik edir və onlara gələcək turnirlərdə uğurlar arzulayır. ",2025-07-24 17:26:33.147421
 İsa Qasımov: İnnovasiya və rifah: Kimə nə vəd edir? ,https://xeberler.az/new/details/isa-qasimov:-innovasiya-ve-rifah:-kime-ne-ved-edir--35559.htm,https://xeberler.az/img/mid/43000.jpg,21-06-2025, 10:28,TƏHLİL ,"21-ci əsrdə qlobal bazarlarda artan rəqabət və innovativ dəyişikliklər iqtisadi artım templərini də sürətləndirir. Bəs bu tendensiya sosial rifaha necə təsir edir?Xeberler.az bildirir ki, mövzunu şərh edən İqtisadi İslahatların Təhlili və Kommunikasiya Mərkəzinin ""Enterprise Azerbaijan"" portalının rəhbəri İsa Qasımov bildirib ki, qabaqcıl iqtisadiyyatlarda biliyə verilən əhəmiyyət və bu sahəyə qoyulan investisiyalar hər il artır. Bilikdən istifadə innovasiyaların inkişafı üçün əlverişli zəmin hazırlayır. Yeni ideyalar, innovativ texnologiyalar, kreativ məhsullar və ya xidmətlər – bunların hamısı innovasiya proseslərinin nümunələridir.Bazar iqtisadiyyatı şəraitində innovasiyalara qlobal texnosahibkarlar daha böyük investisiyalar qoyur. Şirkətlər innovativ fəaliyyətləri ilə yeni məhsullar ərsəyə gətirir, bazar payını artırmağa çalışır və daha çox gəlir əldə etməyi hədəfləyirlər. Bununla belə, maraqlıdır ki, bu cür innovasiyalar həmişə cəmiyyətin ümumi rifahına böyük təsir göstərmir.İsa Qasımov hesab edir ki, innovasiyalar bəzən iqtisadi artıma səbəb olsa da, bunun müqabilində sosial problemlər öz həllini yetərincə tapa bilmir, bərabərsizlik qalır (hətta bəzən artır), həyat səviyyəsi gözlənildiyi kimi yüksəlmir.Qlobal bazarda özəl sektor innovasiyaların ən böyük lokomotivlərindəndir. İnnovasiyalara əhəmiyyət verən şirkətlər bazarda rəqabət aparmaq, müştərilərin tələblərinə cavab vermək və şirkətin gəlirlərini artırmaq üçün daim yeni məhsullar və ya xidmətlər formalaşdırırlar. İnnovasiya proseslərinə əhəmiyyət verən iqtisadiyyatlar daha güclü ola bilirlər. Başqa sözlə, bilikdən istifadəni daha çox təmin etməklə, daha çox əlavə dəyər formalaşdıran iqtisadiyyatlar rəqabətdə ön plana çıxır.2023-cü ildə dünyanın tədqiqat və inkişaf xərcləri təqribən 3 trilyon ABŞ dolları olub. Bu rəqəm əvvəlki illərlə müqayisədə yüksək göstəricidir.Özəl sektorun əsas məqsədi qazanc əldə etməkdir. Buna görə də innovasiyalar daha çox məhsul və ya xidmət satmağa, istehlakı artırımağa yönəlir. Bu zaman sosial rifah və ya ətraf mühitin qorunması kimi məsələlər ikinci planda qala bilər. Məsələn, şirkətlər biznes fəaliyyətlərində daha çox məhsul satmağa, daha çox gəlir qazanmağa fokuslanır. Bu da ehtiyacdan artıq istehlakın formalaşmasına gətirib çıxarır. Beləliklə, özəl sektorun innovasiya fəaliyyəti iqtisadi artıma səbəb olsa da, bu artım heç də həmişə cəmiyyətin ümumi rifahına bərabər səviyyədə təsir etmir.İsa Qasımovun sözlərinə görə, innovasiya sahəsində uzunmüddətli və dayanıqlıinkişafın təminatı elm və təhsilə investisiyaların artırılmasıdır. Elm yalnız yeni texnologiyalar formalaşdırmaqla kifayətlənmir, həm də cəmiyyətin müxtəlif problemlərinin həll yollarını tapmağa çalışır. Tarix göstərir ki, çox böyük və təsirli innovasiyalar məhz elmi tədqiqatlar nəticəsində yaranıb. Məsələn, internetin özü dövlət və elmi institutların birgə səyi ilə inkişaf etdirilib. Peyvəndlər və digər tibbi kəşflər insan sağlamlığını xeyli yaxşılaşdırıb. Təhsil sahəsində inkişaf edən yeni metod və texnologiyalar isə daha çox insana biliyə çıxış imkanı verir.Elm və təhsil müəssisələri innovasiya prosesində risk almağa və uzunmüddətli layihələrə yönəlməyə hazır olmalıdırlar. Onların məqsədi yalnız qazanc deyil, həm də ictimai fayda, biliklərin paylaşılması və davamlı inkişafdır. III nəsil universitetlərin məqsədləri təhsil, tədqiqat və bilikdən istifadə etməkdir. Bu məqsədlərin formalaşdırdığı əlavə dəyər isə təhlil və analitik bacarıqlara malik mütəxəssislər, eləcə də sosial sahibkarlardır. Bu proseslərdə elm və özəl sektor arasındakı əlaqə olduqca vacibdir. Hər iki sahə bir-birini tamamlayaraq, daha uğurlu və genişmiqyaslı innovasiyaların yaranmasına şərait yaradır. Lakin bu işdə universitetlər zəif qaldığı halda, istənilən biznes bazardakı mövqeyini qorumaq məqsədilə yollar axtarır.Universitetlərdən intellektual dəstək ala bilməyən sektor belə vəziyyətdən əziyyət çəksə də, güclü bizneslər öz maraqlarına uyğun innovasiya prosesini qurmağa cəhdlər edə bilirlər. Nəticədə, innovasiyalara müstəqil nail ola bilən tərəflər daha da güclənir və bazar payının artırılması istiqamətində startegiyalar tətbiq edirlər. Proseslərin belə davam etdiyi şəraitdə sosial bərabərsizlik artır və cəmiyyət daha çox istehlakçı mövqeyində qalır.İsa Qasımov hesab edir ki, bazar iqtisadiyyatı şəraitində ənənəvi innovasiyalar çox vaxt yalnız mənfəətə yönəlir. Amma bu gün daha çox sosial məsuliyyət daşıyan, cəmiyyətin və ətraf mühitin rifahını əsas götürən innovasiya modellərinə ehtiyac var. Belə yanaşmaya sosial innovasiyalar deyilir. Sosial innovasiyalar yalnız biznesin uğuru üçün deyil, həm də sosial problemlərin həlli, davamlılığın və bərabərliyin artırılması, ekoloji davamlılığın təmin olunması kimi məsələlərə fokuslanır. Burada əsas məqsəd cəmiyyətə real fayda verərək, biznesin davamlılığına nail olmaqdır. Bu cür yanaşmalar sosial sahibkarlığı inkişaf etdirir.Sosial sahibkarlar həm sosial, həm də iqtisadi məqsədləri birləşdirir, cəmiyyətin ehtiyaclarına cavab verən, davamlı həllər təklif edir. İnnovasiyalara əhəmiyyət verməyən təşkilatlar bazarda dayanıqlılıq göstərə bilmirlər.Elm və təhsil ilə məşğul olan bilik müəssisləri (universitetlər və tədqiqat institutları) bazardan olan biznes tərəfdaşları ilə birlikdə daha effektiv təsirlər formalaşdıra bilirlər. Şübhəsiz ki, bu əməkdaşlıq olmadığı halda, bizneslər bilik müəssisələrindən ayrı da olsa (qlobal bazar tendensiyalarının tələbinə uyğun), innovasiya etməyə cəhdlər edə bilərlər. Ancaq bu zaman əldə edilən nəticələr sosial rifahla yox, yalnız iqtisadi artımla müşahidə olunar.Yekun olaraq, bilik istehsalı ilə məşğul olan müəssislərin (beyin mərkəzləri, universitetlər, tədqiqat institutları və digər) innovasiya proseslərindən kənar qalmaları və ya bu prosesdə lokomotiv rol formalaşdıra bilməmələri həmin müəssisələrin təsirsizləşməsinə gətirib çıxarır. Belə vəziyyət isə cəmiyyətin istehlak asılılığını artırır, eləcə də gələcək rifah üçün yaxşı vədlər vermir. ",2025-07-24 17:26:33.501862
" Efiopiyada ""ASAN xidmət"" mərkəzi açılıb ",https://xeberler.az/new/details/efiopiyada-asan-xidmet-merkezi-acilib--35558.htm,https://xeberler.az/img/mid/42999.jpg,21-06-2025, 09:19,PROQRAMLAR ,"Azərbaycan Respublikasının Prezidenti yanında Vətəndaşlara Xidmət və Sosial İnnovasiyalar üzrə Dövlət Agentliyinin sədri Ülvi Mehdiyevin rəhbərlik etdiyi nümayəndə heyəti Efiopiya Federativ Demokratik Respublikası hökumətinin dəvəti ilə bu ölkəyə səfər edib.Xeberler.az bildirir ki, Agentliyin ictimaiyyətlə əlaqələr şöbəsindən verilən məlumata görə, səfər çərçivəsində “ASAN xidmət” modeli əsasında yaradılmış “MESOB” dövlət xidməti mərkəzinin rəsmi təqdimatı keçirilib. Nümayəndə heyətini Efiopiyanın Dövlət Xidməti Komissiyasının rəhbəri və Baş nazir Ofisinin dövlət naziri müşayiət ediblər. Təqdimatda Azərbaycan Respublikasının Efiopiya Federativ Demokratik Respublikasındakı fövqəladə və səlahiyyətli səfiri Ruslan Nəsibov da iştirak edib.Ziyarət zamanı Azərbaycan nümayəndə heyəti üçün təqdimat keçirilib. Əddis-Əbəbə şəhərində yerləşən və 8 mərtəbədən ibarət olan “MESOB” mərkəzində pilot mərhələdə 20-yə yaxın dövlət qurumu və bir sıra özəl təşkilatlar tərəfindən, ümumilikdə 120-dən çox xidmət təqdim olunur. Mərkəzin infrastrukturuna xidmət masaları, məlumat məntəqələri, gözləmə otaqları, özünəxidmət nöqtələri, çağrı mərkəzi və uşaq guşəsi daxildir.Efiopiya tərəfi dəstəyə görə Azərbaycan dövlətinə dərin təşəkkürünü bildirib və il sonuna qədər bu kimi mərkəzlərin sayının artırılmasının planlaşdırıldığını qeyd edib.Qeyd edək ki, “ASAN xidmət” təcrübəsinin Efiopiyada tətbiqi ilə bağlı 2024-cü ilin may ayında Dövlət Agentliyi ilə Efiopiyanın müvafiq qurumu arasında Anlaşma Memorandumu imzalanıb.BMT-nin İqlim Dəyişikliyi üzrə Çərçivə Konvensiyasının Tərəflər Konfransının 29-cu sessiyası (COP29) çərçivəsində ötən il noyabrın 14-də Azərbaycan Respublikasının Prezidenti İlham Əliyev ilə Efiopiya Federativ Demokratik Respublikasının Prezidenti Taye Atske Sellasie arasında keçirilmiş görüş zamanı qarşı tərəf “ASAN xidmət” təcrübəsinin Efiopiyada tətbiqində maraqlı olduqlarını ifadə edib və bununla bağlı Azərbaycan tərəfinin dəstəyini xahiş edib.Ötən dövr ərzində Dövlət Agentliyinin mütəxəssisləri tərəfindən Efiopiyadan olan dövlət qulluqçuları üçün təlimlər keçirilib, “ASAN xidmət” təcrübəsinin Efiopiyada tətbiqi ilə bağlı hüquqi və digər zəruri sənədlər hazırlanıb, xidmətlərin vahid standartı müəyyən edilib, “ASAN xidmət” mərkəzlərində istifadə olunan texnoloji həllər əsasında tövsiyə sənədləri formalaşdırılıb.Əddis-Əbəbə şəhərində fəaliyyət göstərəcək xidmət mərkəzinin binası seçilib və “ASAN xidmət” mərkəzlərinin konsepsiyası əsasında yenidən dizayn edilib. Xidmətlərin optimallaşdırılması və biznes proseslərin sadələşdirilməsi istiqamətində Efiopiyanın ""MESOB"" dövlət xidməti mərkəzində təmsil olunan aidiyyəti dövlət qurumları ilə əməkdaşlıq həyata keçirilib. ",2025-07-24 17:26:34.110038
 Mətbuatın 150 illiyi ilə əlaqədar keçirilən seminarlar başa çatıb ,https://xeberler.az/new/details/metbuatin-150-illiyi-ile-elaqedar-kecirilen-seminarlar-basa-catib--35557.htm,https://xeberler.az/img/mid/42995.jpg,20-06-2025, 20:26,TƏDBİRLƏR ,"Medianın İnkişafı Agentliyi və ADA Universitetinin İxtisasartırma Proqramının birgə təşkilatçılığı ilə Azərbaycan milli mətbuatının 150 illik yubileyi çərçivəsində “Azərbaycan mətbuat tarixi” və “Media etikası” mövzularında keçirilən seminarlar yekunlaşıb.Xeberler.az məlumat verir ki, Medianın İnkişafı Agentliyinin İcraçı direktorunun müavini Natiq Məmmədli tərəfindən dünya jurnalistikasının keçdiyi əsas tarixi mərhələlər, Azərbaycanda milli mətbuatın yaranması və inkişaf prosesi, müasir media mühitində maarifçilik funksiyasının rolu, eləcə də media etikasının aktual çağırışları ətrafında geniş təqdimatlar və praktiki müzakirələr aparılıb.Qeyd olunub ki, jurnalistika sahəsi qədim dövrlərdən başlayaraq mütərəqqi inkişaf yolu keçir və hər dövrün özünəməxsus xüsusiyyətləri olur. Müasir dövrdə isə əvvəlkindən daha mürəkkəb mühitdə fəaliyyət göstərərək məlumat bolluğu və dezinformasiya ilə mübarizə kimi çağırışlarla üzləşir. Bu baxımdan seminar müasir və keçmiş jurnalistikanın tələblərini müqayisə etməklə yeni yanaşmaları dəyərləndirmək üçün böyük önəm dayışır.İnteraktiv formatda təşkil olunan seminar zamanı real media nümunələri üzərində təhlillər və fikir mübadiləsi aparılıb. ",2025-07-24 17:26:35.114218
 Gənclərin Süni İntellekt Forumu rəqəmsal gələcəyə hazırlıq məqsədi daşıyır ,https://xeberler.az/new/details/genclerin-suni-intellekt-forumu-reqemsal-geleceye-hazirliq-meqsedi-dasiyir--35556.htm,https://xeberler.az/img/mid/42994.jpg,20-06-2025, 20:22,SÜNİ İNTELLEKT VƏ DATA ,"Bakıda keçirilən Gənclərin Süni İntellekt Forumu gənclər üçün əhəmiyyətli platformadır. Belə təşəbbüslərin gələcəkdə də davam etdirilməsi planlaşdırılır.Xeberler.az məlumat verir ki, bunu Gənclərin İnkişaf və Karyera Mərkəzinin baş direktoru Azər Əliyev jurnalistlərə açıqlamasında bildirib.“Forumun əsas məqsədi gənclərə dövlətin süni intellekt, rəqəmsallaşma və texnologiya sahələrində yaratdığı imkanlar barədə məlumat vermək, süni intellektin şəxsi inkişaf və karyera quruculuğunda səmərəli istifadəsini təşviq etmək, gəncləri bu texnologiyalardan düzgün istifadəyə həvəsləndirmək, metod və yanaşmaların onların arasında geniş yayılmasını dəstəkləməkdir”, – deyə A.Əliyev vurğulayıb.Qeyd edək ki, Forum Gənclərin İnkişaf və Karyera Mərkəzinin təşkilatçılığı, Gənclər və İdman Nazirliyinin, Gənclər Fondunun, Gənclərin Maarifləndirilməsinə Dəstək İctimai Birliyinin birgə tərəfdaşlığı ilə “Baku ID” innovasiya festivalı çərçivəsində təşkil olunub.  ",2025-07-24 17:26:35.719937
 Roma Papası süni intellektin uşaqların inkişafına təsirindən danışıb ,https://xeberler.az/new/details/roma-papasi-suni-intellektin-usaqlarin-inkisafina-tesirinden-danisib--35555.htm,https://xeberler.az/img/mid/42993.jpg,20-06-2025, 20:19,SÜNİ İNTELLEKT VƏ DATA ,"Papa XIV Leo dünya ictimaiyyətinə müraciətində xəbərdarlıq edib ki, süni intellekt gənclərin intellektual, nevroloji və mənəvi inkişafına mənfi təsir göstərə bilər.Xeberler.az “Associated Press”ə istinadən məlumat verir ki, Roma Papası Müqəddəs Taxt-Tacın yeni texnologiyalara və onların bəşəriyyət üçün nə demək olduğuna dair narahatlığının əlaməti olaraq cümə günü, iyunun 20-də bir hissəsi Vatikanda baş tutan süni intellekt və etika konfransına müraciət göndərib.Pontifik bildirib ki, süni intellektin sonrakı inkişafı dünya əhalisinin müxtəlifliyinə hörmətlə yanaşılmaqla hər bir insanın ləyaqətini qorumaq ehtiyacının “üstün etik meyar”ına uyğun olaraq qiymətləndirilməlidir. O, xəbərdarlıq edib ki, bəşəriyyət heç vaxt informasiyaya bu qədər sürətli çıxış əldə etmədiyi üçün yeni nəsil böyük risk altındadır. Roma Papası qeyd edib: “Həqiqi müdriklik məlumatların mövcudluğu ilə deyil, həyatın əsl mənasını dərk etməklə daha çox bağlıdır”.Papa Fransiskin vəfatından sonra may ayında Katolik kilsəsinin rəhbəri seçilən Leo süni intellektin insan ləyaqətini, ədalətini və əməyini müdafiə etmək üçün problemlər yaratdığını qeyd edərək bəşəriyyətin üzləşdiyi ən kritik məsələlərdən biri olduğunu bildirib. O, süni intellektlə bağlı narahatlığını öz adaşı - Papa XIII Leoya istinadla izah edib. Həmin Leo Sənaye İnqilabının şəfəqində Vatikana başçılıq edib və işçilərin acınacaqlı vəziyyətini, onların hüquq və ləyaqətini təmin etmək ehtiyacını əsas prioritet kimi irəli sürüb.Fransisk həyatının sonuna yaxın süni intellektin bəşəriyyət üçün yaratdığı təhlükələr haqqında getdikcə daha çox çıxış edib səsləndi və onu tənzimləmək üçün beynəlxalq müqavilənin imzalanmasına çağırıb. O bildirib ki, siyasətçilər süni intellektin insan mərkəzli qalmasına əmin olmaq üçün liderlik etməlidirlər ki, silahların və ya daha az öldürücü alətlərin nə vaxt istifadə ediləcəyi ilə bağlı qərarlar həmişə maşınlar deyil, insanlar tərəfindən qəbul edilsin.Roma Papası müraciətində deyib: “Əminəm ki, hər birimiz uşaqlar və gənclərin süni intellektdən istifadəsinin onların intellektual və nevroloji inkişafı üçün mümkün nəticələrindən narahatdır. Cəmiyyətin rifahı, onlara Tanrı tərəfindən verilmiş qabiliyyətləri inkişaf etdirmək bacarığından və məlumat əldə etməyi zəka amili ilə qarışdırmağa imkan verməməsindən asılıdır”. ",2025-07-24 17:26:35.952614
 Bakıda Gənclərin Süni İntellekt Forumu keçirilib ,https://xeberler.az/new/details/bakida-genclerin-suni-intellekt-forumu-kecirilib--35554.htm,https://xeberler.az/img/mid/42989.jpg,20-06-2025, 20:13,SÜNİ İNTELLEKT VƏ DATA ,"20 iyun 2025-ci il tarixində Gənclərin İnkişaf və Karyera Mərkəzinin təşkilatçılığı, Azərbaycan Respublikası Gənclər və İdman Nazirliyi, Azərbaycan Respublikasının Gənclər Fondu, Gənclərin Maarifləndirilməsinə Dəstək İctimai Birliyinin birgə tərəfdaşlığı və “Baku ID” innovasiya festivalı çərçivəsində Gənclərin Süni İntellekt Forumu baş tutub.Xeberler.az forumun əsas məqsədi gəncləri süni intellekt sahəsində baş verən yeniliklərlə tanış etmək, onların bu sahəyə marağını artırmaq, karyera imkanlarını müzakirə etmək və gələcək əmək bazarına hazırlıqlı olmalarına dəstək olmaqdır.Açılış mərasimində Millət vəkili Müşfiq Cəfərov, Azərbaycan Respublikasının Gənclər Fondunun İcraçı direktorunun müavini Yusif Vəliyev və Gənclərin İnkişaf və Karyera Mərkəzinin Baş direktoru Azər Əliyev çıxış edərək, gənclərin texnologiya və süni intellekt sahəsində inkişafının önəmindən, bu sahədə dövlətimizin gənclər üçün yaratdığı imkanlardan söz açıblar.200-dən çox gəncin iştirak etdiyi Forumda “Süni intellektin və texnologiyanın gənclərin karyera quruculuğunda rolu: mövcud imkanlar və çətinliklər” mövzusunda panel müzakirəsi keçirilib. Panel müzakirəsinə Gənclərin Maarifləndirilməsinə Dəstək İctimai Birliyinin sədri Aynurə Ələkbərli moderatorluq edib.Panelin spikerləri sırasında Azərbaycan Respublikası Gənclər və İdman Nazirliyinin şöbə müdiri Ramil Cabbarov, “Technovate-Sabah Mələk İnvestorlar Klubu”nun icraçı direktoru Alya Abbaszadə, Azərbaycan Respublikasının Gənclər Fondunun şöbə müdiri Orduxan Qəhrəmanzadə və “Süni İntellekt HUB”ın həmtəsisçisi Ləman Əliyeva yer alıb. Müzakirələr zamanı iştirakçılar süni intellekt texnologiyalarının gənclər üçün təqdim etdiyi imkanlardan, bu sahədəki mövcud çağırışlardan və əmək bazarına təsirlərindən bəhs ediblər.Tədbirin sonunda iştirakçılarla sual-cavab sessiyası təşkil olunub, gəncləri maraqlandıran suallar cavablandırılıb.Gənclərin İnkişaf və Karyera Mərkəzi tərəfindən sayca ikinci dəfə keçirilən Süni İntellekt Forumu gənclərin rəqəmsal texnologiyalar sahəsində bilik və bacarıqlarını artırmalarına, eyni zamanda bu sahədə əlaqələr quraraq şəbəkələşməsinə şərait yaradıb. ",2025-07-24 17:26:36.569587
 Rəşad Nəbiyev Ağdamda vətəndaşları qəbul edib ,https://xeberler.az/new/details/resad-nebiyev-agdamda-vetendaslari-qebul-edib--35553.htm,https://xeberler.az/img/mid/42986.jpg,20-06-2025, 17:44,TƏDBİRLƏR ,"Rəqəmsal inkişaf və nəqliyyat naziri Rəşad Nəbiyev 20 iyun tarixində Ağdam rayonunun Quzanlı qəsəbəsində yerləşən Heydər Əliyev Mərkəzində Tərtər, Ağdam, Bərdə, Ağcabədi, Goranboy, Laçın, Xocalı rayonları və Naftalan şəhərinin sakinlərini qəbul edib.Xeberler.az bildirir ki, görüşdən əvvəl nazir Azərbaycan xalqının Ümummilli Lideri Heydər Əliyevin abidəsini ziyarət edib və önünə gül dəstəsi qoyub.Vətəndaşların qəbulu zamanı nəqliyyat, telekommunikasiya, o cümlədən internet, teleradio yayımı və poçt xidmətləri ilə bağlı müraciətlərə baxılıb.Müraciətlərin mövcud qanunvericiliyin tələblərinə uyğun və operativ şəkildə araşdırılması ilə əlaqədar Nazirliyin aidiyyəti qurumlarının rəhbərlərinə tapşırıqlar verilib.Vətəndaşların müraciətlərində göstərilən problemlərin bir qismi dərhal müsbət həllini tapıb.Rəqəmsal İnkişaf və Nəqliyyat Nazirliyinin fəaliyyət sahələrinə aid olmayan məsələlərlə bağlı müraciətlər isə qeydiyyata alınıb və müvafiq qurumlara göndərilməsi təmin olunacaq.Qeyd edək ki, qəbul mərkəzi icra hakimiyyəti orqanları və digər idarəetmə qurumlarının rəhbərlərinin şəhər və rayonlarda iyun ayı üzrə vətəndaşların qəbulu cədvəlinə əsasən həyata keçirilib. ",2025-07-24 17:26:37.164523
" Ekspert: Bahalı qatar, seçimsiz xidmət – bu, ictimai nəqliyyat deyil ","https://xeberler.az/new/details/ekspert:-bahali-qatar,-secimsiz-xidmet-–-bu,-ictimai-neqliyyat-deyil--35552.htm",https://xeberler.az/img/mid/38149.jpg,20-06-2025, 15:55,TƏHLİL ,"Bahalı qatar, məcburi yemək, komfort zona, seçimsiz xidmət – bu, ictimai nəqliyyatdırmı?""ADY qatarla sərnişindaşımada qiymətlərin yüksək olmasına aydınlıq gətirib. Belə anladım ki, ötən gün bizim tərəfimizdən “qatar bileti 150 manatdır” mövzusunda açıqlamamıza aydınlıq gətirmək istəyib"". Xeberler.az bildirir ki, bu sözləri Azərbaycan İnternet Formunun Prezidenti, ekspert Osman Gündüz deyib. Ekspertin sözlərinə görə, qurumun mövcud vəziyyəti izah edən açıqlaması çox faydalıdır və təqdirəlayiqdir: ""Sadəcə, bunu öncədən etmək, yalnız nəzəri cəhətdən mövcud olan ən ucuz qiyməti deyil, bütün qiymətləri açıqlayıb, normal kommunikasiya qurulsaydı, bəlkə də bu tip açıqlamalara ehtiyac qalmazdı. ADY açıqlamasında qiymətlərin yüksək olmasını “dinamik”, “komfort”, “VIP zal”, ""dünya təcrübəsi"", “endirim” müddəaları ilə izah etməyə çalışıb. Qurum yüksək qiymətlərə aydınlıq gətirən açıqlamasında Avropa, Rusiya, Belarus təcrübəsinə istinad edib. Dərhal xatırlatmaq istərdim ki, həmin ölkələrin təcrübəsində qatara biletin qiymətini artırmaq üçün zorla yemək paketi təqdim etmək deyə absurd bir şey nəzərdə tutulmur. Yerli vətəndaşlar üçün bunun zorla, seçim olmadan verilməsini yalnız qiymət artımına şərait yaratmaq kimi dəyərləndirmək olardı. Turistlər üçün seçimsiz olaraq belə bir imkanı vermək bəlkə də ağlabatan olardı. Eyni zamanda orta əmək haqlarının yüksək olduğu Avropa ilə müqayisənin mahiyyətini də anlaya bilmədim"". Osman Gündüz qeyd edib ki, qatarla sərnişindaşıma gündəlik istifadə olunan ictimai bir minik növüdür. Onu “komfort”, elit bir formaya salmaqla süni qiymət artımı yaratmaq doğru bir hal deyil: ""Niyə qatarla sərnişindaşımaq kimi ictimai nəqliyyat vasitəsi bahalı turizm xidmətinə çevrilməlidir. Burada “30 gün əvvəl al ucuz olsun” demək ağlabatan bir məntiq deyil. Xatırladıram ki, mövcud qiymətlər əvvəlkilərdən 2-3-4 dəfə yüksəkdir. Əvvəllər Balakənə SV (biznes) 22.5 manat olub. İndi 88 manatdır. Əvvəllər kupe (Standart+) 13 manat olub, hazırda 33 manatdır, plaskart(Standart) 10 manat olub hazırda 20 manatdan çoxdur. ADY fərqində olmalıdır ki, 150 manata gündəlik sərnişindaşımaya qiymət müəyyənləşməsi, SV-nin 4 dəfə bahalaşdırılması, gündəlik ehtiyac üçün qatardan istifadə edən insan üçün 30-40-50 manta adi kupeyə bilet təklif etmək heç bir halda normal deyil. Yeri gəlmişkən, mən bir neçə dəfə monitorinq etdim, Bakı-Balakən qatarının doluluq səviyyəsi heç 50%-ə çatmadı. Bu , məhz qiymətlərin baha olması ilə birbaşa bağlıdır. Əgər ADY-də doluluqla bağlı ayrı rəqəmlər varsa, buyursun ağlabatan formada açıqlasın"". Ekspert bildirib ki, 5-6 il fəaliyyəti dayanan ölkədaxili qatarların fəaliyyətinin bərpa edilməsi istiqamətində ADY-nin səyləri nə qədər təqdirəlayiqdirsə, təklif olunan qiymətlər bir o qədər məqbul deyil: ""ADY-nin sosial funksiyasının bərpa edilməsi, məcburi xidmətlərin ləğv olunması, bilet qiymətlərinin də əlçatan edilməsi doğru olardı. Anlayıram ki ADY əsas pulu yük daşımadan qazanır. Ondan qazandığı ilə insanları daşımağı qaydaya salmaq istəyir. Təbii ki bu sahə də rentabelli deyil. Amma bu o demək deyil ki, rentabelli etmək üçün mütləq qiymətlər yüksək olmalıdr. Ümid edirəm, ADY, AZCON , hökumət dəmiryolu ilə sərnişindaşımada daha əlçatan qiymətlər üçün birgə səy göstərəcəklər"". ",2025-07-24 17:26:38.160141
 “Bulbul” mobil tətbiqinin təqdimatı keçirilib ,https://xeberler.az/new/details/bulbul-mobil-tetbiqinin-teqdimati-kecirilib--35551.htm,https://xeberler.az/img/mid/42983.jpg,20-06-2025, 15:50,PROQRAMLAR ,"Rusiya Federasiyasının Moskva şəhərində “Bulbul” mobil tətbiqinin təqdimat mərasimi təşkil olunub.Xeberler.az məlumat verir ki, tətbiq Azərbaycan Respublikasının Gənclər Fondu tərəfindən elan edilmiş “Rəqəmsal” mövzulu Qrant Müsabiqəsinin qalibi olmuş “DAVAM - Xarici ölkələrdə yaşayan Azərbaycan gəncləri arasında ünsiyyəti təşviq edən sosial media əsaslı mobil tətbiqin yaradılması” layihəsi çərçivəsində hazırlanıb.“Bulbul” mobil tətbiqi xarici ölkələrdə yaşayan azərbaycanlı gəncləri bir araya gətirərək onların arasında mədəni, sosial və informasiya mübadiləsini təşviq etmək məqsədi daşıyır. Tətbiq istifadəçilərə Azərbaycan mədəniyyəti, dili və aktual ictimai mövzular ətrafında ünsiyyət qurmaq, tədbirlər və təşəbbüslər barədə məlumat almaq, fikir mübadiləsi aparmaq və həmfikir gənclərlə bir araya gəlmək imkanı yaradır.Tətbiqdə fərdi şəxs, müəssisə, təşkilat və ya birlik kimi qeydiyyatdan keçmək mümkündür. Platformanın yaradıcıları sadəcə şəbəkə üzvləri arasında ünsiyyət yaratmaqla kifayətlənməmək, eyni zamanda, biznes sahiblərinə, kiçik və orta sahibkarlığa dəstək vermək niyyətində olduqlarını bildiriblər.Layihənin təşəbbüskarları bildiriblər ki, uzun müddət Vətəndən uzaqda yaşamaq, Azərbaycan məhsullarının çətin tapılması və ana dilinin istifadəsinin məhdud olması onları bu şəbəkəni yaratmağa vadar edib. Beləliklə, “dostlar axtarışı” bölməsində şəhər, cins, yaş, ixtisas üzrə yeni dostlar, eyni zamanda, milli mətbəxə ən yaxın mağaza və ya kafe, restoran tapmaq mümkündür.Şəbəkənin yaradıcıları istifadəçilərin onların zəhmətini qiymətləndirəcəyinə və bu milli layihəyə fəal dəstək verəcəklərinə ümid edirlər.Həmin tətbiqi App Store platformasında “Bulbul - social network” adını taparaq və ya https://apps.apple.com/az/app/bulbul-social-network/id6443620589  keçidi vasitəsilə yükləmək mümkündür. Tətbiq istər texniki funksionallığı, istərsə də məzmun baxımından daim yenilənəcək və istifadəçilərin ehtiyaclarına uyğun təkmilləşdiriləcək.“Bulbul” tətbiqi, rəqəmsal texnologiyaların imkanlarından istifadə etməklə, dünya üzrə azərbaycanlı gəncləri virtual platformada bir araya gətirərək onların həmrəyliyini və fəallığını artırmağı qarşıya məqsəd qoyur. ",2025-07-24 17:26:38.845740
 Dələduzluq piramidasının admini olmaqda təqsirləndirilən şəxs məhkəmədə ifadə verib ,https://xeberler.az/new/details/deleduzluq-piramidasinin-admini-olmaqda-teqsirlendirilen-sexs-mehkemede-ifade-verib--35550.htm,https://xeberler.az/img/mid/42981.jpg,20-06-2025, 14:23,TƏHLÜKƏSİZLİK ,"""Farmaniya.com"" dələduzluq piramidasının idarəetmə panelinin admini olaraq təqsirləndirilən Hüseyn Quliyevin cinayət işi üzrə məhkəmənin növbəti prosesi keçirilib.Xeberler.az məlumat verir ki, bu gün Bakı Ağır Cinayətlər Məhkəməsində hakim Leyla Əsgərova Məmmədovanın sədrliyi ilə keçirilən prosesdə təqsirləndirilən şəxs ifadə verib.Hüseyn Quliyev ifadəsində bildirib ki, o, sadəcə, piramidanı reklam edib: ""Ötən il internetdə ""Farmaniya.com"" saytını gördüm. Maraqlı gəldiyi üçün saytın texniki dəstək komandası ilə əlaqə saxlayıb lisenziyası ilə tanış oldum. Qanuni olduğuna inandığın üçün 100-2000 arası məbləğlərdə dəfələrlə pul yatırdım. Sonra onlar mənimlə əlaqə saxlayıb saytı reklam etməyi təklif etdilər. Blogger olduğum üçün bu təklifi qəbul etdim və ödəniş qarşılığında saytı reklam etdim”.Proses iyulun 21-də davam etdiriləcək.Qeyd edək ki, ötən ilin sentyabr ayında ölkənin virtual məkanında, xüsusən sosial şəbəkələrdə onlayn piramida dələduzluq sxemi əsasında yatırım saytı adı altında fəaliyyət göstərən Farmaniya.com platformasında vətəndaşların pul vəsaitlərinin ələ keçirildiyi barədə DİN-in Kibercinayətkarlıqla Mübarizə Baş İdarəsinə çoxsaylı şikayətlər daxil olub.Keçirilən əməliyyat-texniki tədbirlər nəticəsində həmin qanunsuz əməllərin qeydə alındığı tətbiqin idarəetmə panelinin admini, 2006-cı il təvəllüdlü Hüseyn Quliyev müəyyən edilərək saxlanılıb.Araşdırmalarla məlum olub ki, o, sosial şəbəkələrdə özünü bloqer kimi təqdim edərək Farmaniya.com saytının rəsmi investisiya layihəsi kimi reklamını aparıb və müxtəlif şirnikləndirici vədlərlə istifadəçilərin etibarını qazanıb. H.Quliyev zərərçəkənlərə yatırdıqları sərmayənin müqabilində yüksək məbləğdə qazanc əldə edəcəklərini bildirib və həqiqətə uyğun olmayan təkliflərlə dələduzluq piramidası yaradıb.Bu yolla sayta müraciət edən 18 mindən çox şəxsin qeydiyyatdan keçməsinə və nəticədə 400 min manata yaxın vəsaitin dələduzluq yolu ilə mənimsənilməsinə nail olub.H.Quliyev vətəndaşların pullarını ələ keçirmək üçün tanışı, 2004-cü il təvəllüdlü Badamxanım Əhmədovanın adına açılmış elektron pul kisəsindən istifadə edib. Bu fəaliyyətinin müqabilində həmin şəxs də dələduzluq yolu ilə əldə olunan vəsaitlərdən maddi gəlir qazanıb. Tədbirlərin davamı olaraq B.Əhmədova da Baş İdarə əməkdaşları tərəfindən saxlanılaraq istintaqa cəlb edilib"", - deyə məlumatda qeyd olunub.Aparılmış araşdırmalarla saxlanılan şəxslərin həyata keçirdikləri dələduzluq əməlləri zamanı istifadə etdikləri bank kartlarına 700 min manatdan artıq vəsaitin mədaxil olunduğu aşkarlanıb.Faktlarla bağlı Baş İdarədə Cinayət Məcəlləsinin müvafiq maddələr ilə cinayət işi başlanılıb. H.Quliyev barəsində məhkəmənin qərarı ilə həbs qətimkan tədbiri seçilib. Onunla bu hüquqazidd əməllərdə əlbir olan digər şəxslərin də müəyyən edilərək məsuliyyətə cəlb olunmaları istiqamətində tədbirlər davam etdirilir.Hüseyn Quliyev ""Zevs"" ləqəbi ilə tanınan məşhur videobloqer Ruslan Quliyevin qardaşıdır. ",2025-07-24 17:26:39.131564
 Azercell-in “DataMinds” bootcamp proqramına qeydiyyat davam edir ,https://xeberler.az/new/details/azercell-in-dataminds-bootcamp-proqramina-qeydiyyat-davam-edir--35549.htm,https://xeberler.az/img/mid/42980.jpg,20-06-2025, 12:23,MOBİL RABİTƏ ,"21 iyul – 5 sentyabr 2025-ci il tarixlərində Amazon Web Services (AWS)-in texnoloji dəstəyi ilə keçiriləcək “DataMinds Azercell” bootcamp proqramı tələbələrin data və süni intellekt sahəsində bilik və bacarıqlarının artırılmasına yönəlib.Təlimlər Azercell-in Data və AI komandasında çalışan ekspertlər tərəfindən aparılacaq və DataOps, MLOps və Generativ AI sahələrini əhatə edəcək.Proqrama STEM ixtisasları üzrə təhsil alan 3-cü, 4-cü, 5-ci kurs bakalavr və magistratura tələbələri link üzərindən müraciət edə bilərlər. Qeydiyyat üçün son tarix: 27 iyun 2025-ci il.Namizədlər üç mərhələli seçim prosesindən – proqram tələblərinə uyğunluq, dil və texniki bacarıq testləri, müsahibə – keçərək qiymətləndiriləcək.Proqramı uğurla tamamlayan iştirakçılar sertifikatla təltif olunacaq və Azercell-də data və süni intellekt sahəsi üzrə təcrübə və iş imkanları əldə edəcəklər. Ətraflı məlumat üçün: [email protected] ",2025-07-24 17:26:39.726384
 Uşaqların I sinfə elektron qəbulu prosesi davam edir ,https://xeberler.az/new/details/usaqlarin-i-sinfe-elektron-qebulu-prosesi-davam-edir--35548.htm,https://xeberler.az/img/mid/42091.jpg,20-06-2025, 11:10,İKT TƏHSİL ,"Mayın 6-dan start verilən 2025-2026-cı tədris ili üzrə uşaqların I sinfə elektron qəbulu prosesi davam edir.Xeberler.az məlumat verir ki, bu barədə Məktəbəqədər və Ümumi Təhsil üzrə Dövlət Agentliyindən bildirilib.Qeyd edək ki, 17 iyun 2025-ci il saat 11:00-dan 12 sentyabr saat 18:00-a qədər dövlət ümumitəhsil müəssisələrinin tədris digər dillərdə aparılan birinci siniflərinə qəbul məqsədilə müsahibədən uğurla keçən uşaqlar üçün məktəb və müəllim seçimi ilə bağlı sorğuların yerləşdirilməsi prosesi həyata keçirilir.Bununla yanaşı, 17 iyun 2025-ci il saat 11:00-dan 17 iyul 2025-ci il saat 10:59-a qədər isə Abşeron rayonu, Bakı, Sumqayıt və Gəncə şəhəri üzrə tətbiq edilən ümumi təhsil müəssisələrində prioritet əsasında məktəb və müəllim seçimi həyata keçirilir. ",2025-07-24 17:26:40.037395
 DİN: Ötən gün bank kartlarından 24 min manatdan çox pul oğurlanıb ,https://xeberler.az/new/details/din:-oten-gun-bank-kartlarindan-24-min-manatdan-cox-pul-ogurlanib--35547.htm,https://xeberler.az/img/mid/41500.jpg,20-06-2025, 10:33,TƏHLÜKƏSİZLİK ,"Vətəndaşların bank kartlarından iyunun 19-da 24 min manatdan çox pul oğurlanıb.Xeberler.az bildirir ki, bu barədə Daxili İşlər Nazirliyindən məlumat verilib.Bildirilib ki, verilən hər məlumat bank kartından oğurluq riskini artırır:""Daxili İşlər Nazirliyi vətəndaşlara müraciət edərək bank kartı məlumatlarının qorunmasına xüsusi diqqət yetirməyə çağırır. İyunun 19-da bir sıra şəxslərin bank hesablarından 12500, 4179, 2300, 1213, 1012, 700, 498, 450, 300, 280, 200, 116, 85, 70, 63, 26, 20 və 18 manat kiber üsulla oğurlanıb. Bu cür cinayətlər, əsasən, naməlum nömrələrdən gələn zəng və SMS-lər, saxta saytlar və şübhəli platformalar vasitəsilə törədilir"".Məlumatda vurğulanıb ki, naməlum nömrələrdən gələn zənglərə və mesajlara cavab verilməməlidir:""Tövsiyə edilir ki, SMS, e-poçt və messencerlərdəki şübhəli linklərə daxil olmayın, bank kartınızın nömrəsini, PIN kodunu, CVV kodunu, OTP (birdəfəlik şifrə) kimi məlumatları heç bir halda paylaşmayın. Tanımadığınız şəxslərə, həmçinin özünü bank və ya dövlət qurumu əməkdaşı kimi təqdim edənlərə inanaraq məlumatlarınızı verməyin"". ",2025-07-24 17:26:40.758897
" İran İsraildə ""Microsoft""un binasını vurub ",https://xeberler.az/new/details/iran-israilde-microsoftun-binasini-vurub--35546.htm,https://xeberler.az/img/mid/42979.jpg,20-06-2025, 08:33,AVADANLIQ ,"İranın Beer-Şeva şəhərinə hücumu zamanı azı 30 nəfər yaralanıb.Xeberler.az bildirir ki, bu barədə İsrailin “Kanal 12” televiziya kanalı məlumat yayıb.Hücum nəticəsində binalarına və avtomobillərə ziyan dəydiyi vurğulanıb.Ehtimala görə hücumun ilkin hədəfi CyberSpark ərazisi və İsrail Ordusuna kibertəhlükəsizlik xidmətləri göstərən İT şirkətinin (Microsoft) binası olub. ",2025-07-24 17:26:41.333940
" ""TikTok”-un ABŞ-da fəaliyyətinin dayandırılması 90 gün uzadılıb ",https://xeberler.az/new/details/tiktok-un-abs-da-fealiyyetinin-dayandirilmasi-90-gun-uzadilib--35545.htm,https://xeberler.az/img/mid/34765.jpg,19-06-2025, 21:10,SOSİAL MEDIA ,"ABŞ prezidenti Donald Tramp Çin sosial media platforması “TikTok”-un ABŞ-da fəaliyyətinin dayandırılmasını 90 gün uzadıb.Xeberler.az məlumat verir ki, bu barədə o, “Truth” sosial media platformasındakı səhifəsində yazıb.ABŞ Prezidenti bu barədə sərəncam imzaladığını qeyd edib.“TikTok”-un fəaliyyəti sentyabrın 17-dək dayandırılıb. ",2025-07-24 17:26:41.858811
 Bakıda innovasiya festivalı keçirilir ,https://xeberler.az/new/details/bakida-innovasiya-festivali-kecirilir--35544.htm,https://xeberler.az/img/mid/42977.jpg,19-06-2025, 21:06,TƏDBİRLƏR ,"SABAH.HUB-ın təşkilatçılığı ilə dövlət qurumları və qabaqcıl özəl sektor nümayəndələrinin tərəfdaşlığı ilə “Baku ID-2025” innovasiya festivalı keçirilir.Xeberler.az məlumat verir ki, “Jolly Joker Baku” və Daş Salnamə Muzeyində baş tutan builki “Baku ID” tədbiri “The Regional Nexus” mövzusunda təşkil olunub. Bu mövzu Qafqaz, Mərkəzi Asiya, Yaxın Şərq və Şimali Afrika regionları arasında innovativ və texnoloji əməkdaşlığın inkişafına fokuslanır.“Baku ID-2025” festivalının rəsmi açılışı SABAH.HUB-ın baş icraçı direktoru Rəhim Bayramlının çıxışı ilə baş tutub. Ardınca çıxış edən İdarə Heyətinin üzvü Fərhad Paşayev tədbirin ölkənin innovasiya gündəmində daşıdığı əhəmiyyətini vurğulayıb.Rəhim Bayramlı açılış çıxışında Azərbaycanın innovasiya gündəliyində yeni bir mərhələyə keçdiyini bildirərək qeyd edib ki, “SABAH.city” layihəsinin inşasına artıq başlanılıb və bu müasir mərkəz “Baku ID-2026” tədbirinə ev sahibliyi edəcək. Bu addım regionun texnoloji inkişafını sürətləndirərək və Azərbaycanı daha da güclü bir innovasiya mərkəzinə çevirəcək.Süni intellekt, yeni bacarıqlar və gələcəyin işçi qüvvəsinin formalaşdırılması ilə bağlı çıxış edən Azərbaycan Respublikası İqtisadiyyat Nazirliyinin tabeliyində Dördüncü Sənaye İnqilabının Təhlili və Koordinasiya Mərkəzinin (4SİM) rəhbəri Fariz Cəfərov 4SİM-in fəaliyyəti barədə məlumat verib. Bildirilib ki, qurum tərəfindən həyata keçirilən layihələr gənclər üçün beynəlxalq forumlarda ən son trendləri və innovasiyaları öyrənmək imkanı yaradır. Eyni zamanda, 4SİM Dünya İqtisadi Forumunun qlobal 4Sİ şəbəkəsinin bir hissəsi olaraq, gələcəyin texnologiyalarını və ictimai siyasətini formalaşdırmağa həsr olunmuş 22 mərkəzdən biridir. 4SİM insan kapitalının inkişafını dəstəkləyən təşəbbüslər irəli sürür və texnoloji biliklərin artırılması, təqdimat hazırlığı kimi sahələrdə təlimlər təşkil edərək gənc mütəxəssislərin yetişdirilməsinə dəstək verir.“Baku ID-2025” festivalının ən diqqətçəkən hissələrindən biri startap müsabiqələridir. Bu müsabiqələr regionun ən perspektivli və yenilikçi layihələrini ortaya qoymaqla yanaşı, gənc sahibkarlar üçün qlobal investorlarla əlaqə qurmaq və öz ideyalarını reallaşdırmaq üçün mühüm imkanlar yaradır. Festivalda investorlar, startaplar və qonaqları yeni tərəfdaşlıqlar üçün geniş imkanlar, dinamik şəbəkələşmə mühiti və real əməkdaşlıqların qurulduğu məhsuldar görüşlər gözləyir. Tədbirdə 32-dən artıq yerli və xarici investor, 75-dən artıq yerli və beynəlxalq startap, 4000-dən artıq iştirakçı və 21-dən artıq tərəfdaş yer alır. Tədbir, həmçinin istedadlı tələbələr üçün də əhəmiyyətli imkanlar yaradır.Qeyd edək ki, “Baku ID-2025” tədbiri Elm və Təhsil Nazirliyi, SOCAR, “PAŞA Holdinq” və 4SİM kimi aparıcı qurumların tərəfdaşlığı ilə keçirilir. Bu dəstək sayəsində Baku ID artıq yalnız regional deyil, habelə beynəlxalq miqyasda tanınan innovasiya arenasına çevrilməkdədir. ",2025-07-24 17:26:42.099661
 “Nar”ın inklüziv peşə təlimi gəncləri iş həyatına hazırlayır ,https://xeberler.az/new/details/narin-inkluziv-pese-telimi-gencleri-is-heyatina-hazirlayir--35543.htm,https://xeberler.az/img/mid/42974.jpg,19-06-2025, 18:40,MOBİL RABİTƏ ,"Sərfəli rabitə xidmətləri təqdim edən “Nar”, eyni zamanda sosial layihələrə verdiyi davamlı dəstəklə cəmiyyətə töhfə verməyə davam edir. Belə ki, “Karlara Dəstək” İctimai Birliyi ilə birgə həyata keçirilən “Təlim Məktəbi” layihəsinin 2024-2025-ci il mövsümünün yekunlarına həsr olunmuş konfrans keçirilib. Konfransda nitq və eşitmə məhdudiyyətli gənclərə modelyer-dizayner peşəsi üzrə təlimləri uğurla başa vurduqlarına dair sertifikatlar təqdim edilib.Xeberler.az bildirir ki, tədbirdə dövlət qurumları və özəl sektor, həmçinin ictimai təşkilatların nümayəndələri iştirak edib.Konfransda təlim iştirakçılarının əl işləri nümayiş olunub və xüsusilə işəgötürənlər tərəfindən böyük maraqla qarşılanıb. Bu, gənclərə bacarıqlarını tanıtmaq və əmək bazarına çıxış üçün ilk fürsətlərini yaratmaq imkanı verib. Artıq bəzi iştirakçılar layihənin dəstəyi ilə ixtisaslarına uyğun işlə təmin olunub. “Nar” isə digər məzunların da işlə təmin olunması üçün işəgötürənlərlə əməkdaşlığı davam etdirir. Bu yanaşma layihənin real nəticələr verdiyini və davamlı sosial təsirə malik olduğunu göstərir.“Nar”ın İctimaiyyətlə əlaqələr və korporatv ünsiyyət departamentinin rəhbəri Hökümə Kərimova tədbir zamanı bildirib: “Təlim Məktəbi” vasitəsilə biz bu gənclərə yalnız peşə öyrətmir, eyni zamanda onların özlərinə inamını bərpa etməyə, cəmiyyət üçün faydalı fərdlərə çevrilmələrinə də dəstək oluruq. Bu layihə bizim üçün sadəcə sosial məsuliyyət deyil, həm də sosial dəyişimin bir hissəsidir”.Qeyd edək ki, “Nar” müxtəlif sosial qrupların cəmiyyətə inteqrasiyasını dəstəkləyən layihələri prioritet hesab edir. Mobil operatorun həyata keçirdiyi Korporativ Sosial Məsuliyyət (KSM) təşəbbüsləri çərçivəsində regionlarda maarifləndirici layihələrə, inklüziv təhsilə və gənclərin inkişafına davamlı şəkildə töhfə verilir. “Nar”ın dəstəyi ilə gerçəkləşən sosial layihələr haqqında daha ətraflı məlumatı buradan əldə edə bilərsiniz.Hazırda 2,2 milyon abunəçiyə yüksəkkeyfiyyətli rabitə xidmətləri göstərən “Nar” son 6 ildə Müştəri Loyallığı İndeksinə görə ölkədə lider mobil operatordur. Mobil operator müştəriyönümlülük strategiyasına sadiq qalaraq sərfəli qiymət qarşılığında üstün xidmət təqdim edir. ",2025-07-24 17:26:42.674654
 İranda iki bankın informasiya sistemlərinə kiberhücumlar olub ,https://xeberler.az/new/details/iranda-iki-bankin-informasiya-sistemlerine-kiberhucumlar-olub--35542.htm,https://xeberler.az/img/mid/40316.jpg,19-06-2025, 18:32,TƏHLÜKƏSİZLİK ,"İranda İsrailin kiberhücumları nəticəsində iki bankın – “Bank SEPAH” və “Bank Pasargad”ın informasiya sistemlərinin işində nasazlıq baş verib.Xeberler.az bildirir ki, bu barədə İran KİV ölkə komandanlığına istinadən məlumat verib.""Kompüter təhlükəsizliyi üzrə mütəxəssislərimiz banklardan birinin sistemlərindəki nasazlığı tez bir zamanda aradan qaldıra biliblər və hazırda ikinci bankın sistemlərinin işini bərpa etməyə çalışırlar"", - məlumatda bildirilib.KİV-in məlumatına görə, İsraillə əlaqəli ""Predatory Sparrow"" haker qrupu çərşənbə axşamı “Bank SEPAH”ın sistemlərinə hücum edərək onun məlumatlarını məhv etdiyini, çərşənbə günü isə “Nobitex” kriptovalyuta birjasına hücum etdiyini bildirib.ABŞ KİV-in məlumatına görə, “Predatory Sparrow” kriptovalyuta birjasından 90 milyon dollar oğurlayıb. ",2025-07-24 17:26:43.332692
 MEDİA Milli mətbuatın yubileyi çərçivəsində seminarlara başlayıb ,https://xeberler.az/new/details/media-milli-metbuatin-yubileyi-cercivesinde-seminarlara-baslayib--35541.htm,https://xeberler.az/img/mid/42965.jpg,19-06-2025, 18:30,TƏDBİRLƏR ,"Medianın İnkişafı Agentliyi və ADA Universitetinin İxtisasartırma Proqramlarının birgə təşkilatçılığı ilə Azərbaycan milli mətbuatının 150 illik yubileyi çərçivəsində “Azərbaycan mətbuat tarixi” və “Media etikası” mövzularında seminarlara başlanıb.Xeberler.az məlumat verir ki, seminarın açılışında çıxış edən ADA Universitetinin Akademik işlər üzrə prorektorunun müşaviri, İxtisasartırma Proqramının rəhbəri Aygün Hacıyeva qeyd edib ki, ADA Universiteti müasir təhsil mühitində praktiki bacarıqların inkişafına xüsusi önəm verir və mətbuat tarixi, etik dəyərlər kimi mövzular üzrə keçirilən bu seminarlar jurnalistikanın ictimai funksiyasını daha dərindən dərk etməyə imkan yaradır.Medianın İnkişafı Agentliyinin İcraçı direktorunun müavini Natiq Məmmədlinin təşəbbüsü ilə keçirilən seminarda “Jurnalistikanın tarixi: papirusdan kompüterə”, “Azərbaycanda milli mətbuatın yaranması və inkişaf mərhələləri”, “Müasir media mühitində milli mətbuatın maarifçilik missiyası” və “Media etikasının aktual məsələləri” mövzularında seminar və vörkşoplar təşkil olunub.N.Məmmədli bildirib ki, milli mətbuatın 150 illik yubileyi sadəcə tarixi mərhələ deyil, eyni zamanda Azərbaycan jurnalistikasının gələcək inkişaf strategiyasını müəyyənləşdirmək üçün fürsətdir:""Bu kimi seminarlar jurnalistlərin həm nəzəri, həm də praktiki biliklərinin artırılmasına, eləcə də etik prinsiplərə əsaslanan peşəkar medianın formalaşmasına xidmət edir"".Seminar zamanı media etikasına dair müxtəlif praktiki situasiyalar müzakirə olunub, informasiya dəqiqliyinin təmin olunması, mənbələrin etibarlılığı və ictimai maraqların qorunması kimi məsələlərə toxunulub, eləcə də ictimai etimadın qazanılmasında etik davranışın əhəmiyyəti vurğulanıb.Seminar interaktiv müzakirə və sual-cavab sessiyaları ilə davam edib. ",2025-07-24 17:26:43.929417
 “Bakcell” “PwC illik CEO sorğusu”nda iştirak edib ,https://xeberler.az/new/details/bakcell-pwc-illik-ceo-sorgusunda-istirak-edib--35540.htm,https://xeberler.az/img/mid/42958.jpg,19-06-2025, 16:07,MOBİL RABİTƏ ,"“Bakcell”in baş icraçı direktoru Klaus Müller hər il dünyanın müxtəlif ölkələrindən biznes liderlərinin iqtisadi, texnoloji və strateji məsələlərlə bağlı mövqelərini əks etdirən “PwC illik CEO sorğusu”nda iştirak edib.Xeberler.az bildirir ki, “PwC Azərbaycan” nümayəndələri ilə müsahibə zamanı Klaus Müller ölkədə sürətlənən rəqəmsal və texnoloji inkişafın tendensiyaları ilə bağlı fikirlərini bölüşüb. O, innovasiyanın telekommunikasiya və texnologiya sənayesini dəyişdirən gücünü, süni intellektin genişlənən tətbiq sahələrini və qlobal trendlərin yaratdığı yeni imkanları vurğulayıb. Klaus Müller davamlı yenilənən texnoloji mühitə çevik adaptasiyanın və gələcəyə yönəlmiş milli ekosistemin formalaşmasında sahələrarası əməkdaşlığın vacibliyini diqqətə çatdırıb. ""İnnovasiya və süni intellekt “Bakcell”in inkişaf strategiyasının əsasını təşkil edir. Bu istiqamətdə görülən ardıcıl və strateji işlər vasitəsilə biz məhsul və xidmətlərimizdə tətbiq etdiyimiz yeniliklərlə yanaşı, Azərbaycanın rəqəmsal gələcəyinin qurulmasına töhfə verməyi hədəfləyirik.” - deyə Müller bildirib.“PwC Qlobal” tərəfindən keçirilən sorğu ölkələr üzrə aparıcı şirkət rəhbərlərinin iqtisadi vəziyyət, dayanıqlılıq, texnoloji inkişaf və gələcək perspektivlərə dair mövqelərini əhatə edir. 2024-cü ildə 109 ölkədən 4701 şirkət rəhbərlərinin iştirak etdiyi sorğunun nəticələri İsveçrənin Davos şəhərində keçirilən Dünya İqtisadi Forumu çərçivəsində təqdim olunub. 2025-ci ilin sorğusunda xüsusilə, rəqəmsal transformasiya, süni intellektin təsiri və dayanıqlı inkişaf məsələləri ön plana çıxarılıb.""Bakcell"" haqqında""Bakcell"" Azərbaycanın ilk və ən böyük özəl telekommunikasiya şirkətidir. Hazırda şirkət üç milyondan çox müştərini yüksəkkeyfiyyətli və sürətli telekommunikasiya xidmətləri ilə təmin edir. Ölkə iqtisadiyyatının qeyri-neft sektorunun ən böyük investorlarından biri olan ""Bakcell"" süni intellekt əsaslı innovativ həllərlə Azərbaycanın dayanıqlı inkişafına töhfə verir.""Bakcell"" müxtəlif ölkələrdə telekommunikasiya, enerji, yüksək texnologiyalar və tikinti sahələrində fəaliyyət göstərən ""NEQSOL Holding"" beynəlxalq şirkətlər qrupunun tərkibinə daxildir. ",2025-07-24 17:26:44.237409
 IOTA-nın 29-cu Baş Assambleyası işini başa çatdırıb ,https://xeberler.az/new/details/iota-nin-29-cu-bas-assambleyasi-isini-basa-catdirib--35539.htm,https://xeberler.az/img/mid/42955.jpg,19-06-2025, 15:17,TƏDBİRLƏR ,"Avropadaxili Vergi Administrasiyaları Təşkilatının (IOTA) Bakıda keçirilən 29-cu Baş Assambleyasının texniki sessiyası başa çatıb.Xeberler.az bildirir ki, bu barədə İqtisadiyyat Nazirliyi yanında Dövlət Vergi Xidmətinə istinadən xəbər verir.“Sürətlə dəyişən mühitdə adaptiv və çevik vergi administrasiyası” mövzusunda keçirilən Assembleyanın texniki sessiyasında innovativ idarəetmə yanaşmaları, rəqəmsal texnologiyaların tətbiqi və çevik vergi inzibatçılığı üzrə qabaqcıl beynəlxalq təcrübələr təqdim edilib.İştirakçılar “İstifadəçi mərkəzli yanaşma”, “Çevik metodologiyanın tətbiqi” və “Vergi əməliyyatlarında dizayn düşüncə üsulu” mövzularında keçirilən tematik bölmələrdə vergi administrasiyalarının konkret təcrübə və təşəbbüsləri ilə tanış olublar. Azərbaycan, Polşa, Latviya, Türkiyə, Yunanıstan, Böyük Britaniya və digər ölkələrin nümayəndələri təqdimatlarla çıxış edərək, istifadəçi ehtiyaclarına uyğunlaşdırılmış xidmətlər, çevik yanaşmaların praktiki tətbiqi və dizayn əsaslı vergi islahatları haqqında məlumat veriblər.Plenar müzakirələr zamanı texniki sessiyaların nəticələri ümumiləşdirilib və paralel bölmələr üzrə əsas nəticələr diskussiya formatında təqdim olunub.Bağlanış mərasimində Dövlət Vergi Xidmətinin rəisi Orxan Nəzərli iştirakçılara təşəkkür edib, müzakirələrin təşkilata və üzv ölkələrə verdiyi töhfələri vurğulayıb. O,qeyd edib ki, Assembleyada keçirilən müzakirələrdə davamlı irəliləyiş üçün çevik strategiyaların hazırlanması, liderlik və insan kapitalının inkişafı, vergi idarələrinin idarəetmə modellərinin transformasiyası ilə bağlı konkret nümunələr və yanaşmalar nümayiş olunub. Paralel sessiyalarda istifadəçi mərkəzli xidmətlərin dizaynı, “Agile” və “Design Thinking” kimi yanaşmaların tətbiqinə qədər geniş təcrübə mübadiləsi aparılıb ki, bu təcrübələr IOTA çərçivəsində gələcək əməkdaşlıq üçün çox dəyərli əsasdır. ",2025-07-24 17:26:45.529065
 “DOST to DOST” layihəsi üzrə keçirilən təlimlər yekunlaşıb ,https://xeberler.az/new/details/dost-to-dost-layihesi-uzre-kecirilen-telimler-yekunlasib--35538.htm,https://xeberler.az/img/mid/42954.jpg,19-06-2025, 14:09,TƏDBİRLƏR ,"Əmək və Əhalinin Sosial Müdafiəsi Nazirliyi yanında Dövlət Əmək Müfəttişliyi Xidməti (DƏMX) və nazirliyin tabeliyindəki DOST Agentliyinin birgə həyata keçirdiyi “DOST to DOST” layihəsi çərçivəsində “Əmək münasibətləri” adlı təlim proqramının bağlanış mərasiminə həsr olunmuş “Əmək münasibətləri: yeni dövrün tələbləri” adlı tədbir təşkil olunub.Xeberler.az məlumat verir ki, tədbirdə əmək və əhalinin sosial müdafiəsi nazirinin müavini Rəşad Mustafayev aparılan sosial islahatların əmək münasibətləri sahəsini də əhatə etdiyini vurğulayıb. O, əmək qanunvericiliyinin mütərəqqi beynəlxalq təcrübə əsasında təkmilləşdirilməsi, əmək və məşğulluq sahələri üzrə xidmətlərin rəqəmsallaşdırılması istiqamətində son illər atılan addımları qeyd edib.Nazir müavini “DOST to DOST” layihəsi çərçivəsində təşkil olunmuş təlim proqramının gənclərin əmək münasibətləri ilə bağlı maarifləndirilməsində əhəmiyyətini vurğulayıb, layihənin iştirakçılarına uğurlar arzulayıb.DƏMX-in rəisi Vəli Quliyev əmək hüquqlarının müdafiəsi, təhlükəsiz və sağlam iş şəraitinin təmin olunması, rəqəmsal islahatların tətbiqi istiqamətində maarifləndirici tədbirlərin əhəmiyyətini diqqətə çatdırıb. O, əmək münasibətləri sahəsində innovativ təşəbbüslərdən biri kimi yaradılan “Əmək və Məşğulluq” alt sisteminin üstünlüklərini qeyd edib. Xidmət rəisi “DOST to DOST” layihəsinin gənclərin əmək münasibətləri sahəsində maariflənməsinə yönəlmiş uğurlu platforma olduğunu vurğulayıb.DOST Agentliyinin İdarə Heyətinin sədri Fərid Məmmədov DOST könüllüsü olmaq üçün ötən dövrdə 150 mindən çox müraciətin qeydə alındığını, 6 min 500 nəfərin könüllü kimi müxtəlif DOST mərkəzlərində fəaliyyətə cəlb edildiyini bildirib. “DOST to DOST” layihəsinin könüllü gənclərin əmək hüquqları kimi mühüm bir sahə ilə bağlı məlumatlılığının artırılmasına da töhfəsini verdiyini qeyd edib.Tədbirdə IDEATHON müsabiqəsinin 5 könüllü komandası təqdimatla çıxış edib və qalib komanda seçilib.Qeyd edək ki, IDEATHON – mövzu ətrafında yaradıcı həll yollarının təqdimat formatında nümayişi olan müsabiqə gənclərin əmək münasibətləri üzrə innovativ düşüncələrini ortaya qoymaq baxımından xüsusi əhəmiyyət daşıyıb.Tədbirdə DOST İnklüziv İnkişaf və Yaradıcılıq Mərkəzinin benefisiarlarının təqdim etdiyi musiqi nömrələrindən sonra könüllü gənc təlim proqramında iştirakı ilə bağlı təəssüratlarını bölüşüb.Sonda layihə iştirakçılarına sertifikatlar təqdim olunub. Bundan əlavə, birgə əməkdaşlığa görə DOST Agentliyinin nümayəndələrinə, tədbirin təşkilində verdiyi dəstəyə görə DOST İnklüziv İnkişaf və Yaradıcılıq Mərkəzinin əməkdaşlarına, təlimlərdə təlimçi qismində fəal iştiraklarına görə isə DƏMX-in əməkdaşlarına təşəkkürnamələr təqdim olunub.Bildirək ki, proqram çərçivəsində DOST könüllülərinə “Məzuniyyət hüququ və onun təmin edilməsi”, “Əmək münasibətləri sahəsində risklərin idarəedilməsi”, “Uşaqların əmək hüquqları”, “Əməyin mühafizəsi nədir və nə üçün lazımlıdır?” mövzularında interaktiv təlimlər keçirilib. ",2025-07-24 17:26:45.778371
 DOST könüllüsü olmaq üçün 150 mindən çox müraciət qeydə alınıb ,https://xeberler.az/new/details/dost-konullusu-olmaq-ucun-150-minden-cox-muraciet-qeyde-alinib--35537.htm,https://xeberler.az/img/mid/42951.jpg,19-06-2025, 11:40,TƏDBİRLƏR ,"Ötən dövrdə DOST könüllüsü olmaq üçün 150 mindən çox müraciət qeydə alınıb. Bu müraciətlər arasından seçilmiş 6500 gənc müxtəlif DOST mərkəzlərində könüllü kimi fəaliyyət göstərib. Bu, gənclərin sosial həyatda fəallığının və ictimai proseslərə inteqrasiyasının gücləndirilməsi baxımından mühüm nailiyyətdir.Xeberler.az məlumat verir ki, bu sözləri DOST Agentliyinin İdarə Heyətinin sədri Fərid Məmmədov “DOST to DOST” layihəsi çərçivəsində “Əmək münasibətləri” adlı təlim proqramının bağlanış mərasimində çıxışı zamanı söyləyib.O, könüllülük institutunun inkişafı və bu sahədə görülən işlər barədə geniş məlumat verib. Bildirib ki, “DOST to DOST” layihəsi təkcə sosial xidmətlərə dəstək deyil, eyni zamanda, gənclərin maarifləndirilməsi istiqamətində mühüm rol oynayır. Layihə çərçivəsində keçirilən təlimlər, xüsusilə əmək hüquqları mövzusunda təşkil olunan sessiyalar, gənclərin bu sahədə məlumatlılıq səviyyəsinin artmasına mühüm töhfə verir.Qeyd edilib ki, “Əmək münasibətləri” adlı təlim proqramı könüllü gənclərə əmək qanunvericiliyi, işçi hüquqları, iş mühitində etik davranış qaydaları və əmək münasibətlərinin hüquqi çərçivəsi barədə geniş biliklərin aşılanmasını hədəfləyib. Təlim iştirakçıları həm nəzəri biliklər, həm də praktiki nümunələrlə tanış olmaq imkanı əldə ediblər.Agentlik sədri belə bir layihənin davamlı xarakter daşıyacağını və gələcəkdə daha geniş auditoriyanı əhatə edəcəyini qeyd edib. O, könüllülərə təşəkkür edərək onların fəaliyyətinin cəmiyyətə müsbət təsir göstərdiyini vurğulayıb. ",2025-07-24 17:26:46.143529
 Azərbaycanın 6 universiteti dünya reytinqində TOP 1000 sırasında yer alıb ,https://xeberler.az/new/details/azerbaycanin-6-universiteti-dunya-reytinqinde-top-1000-sirasinda-yer-alib--35536.htm,https://xeberler.az/img/mid/42950.jpg,19-06-2025, 11:28,İKT TƏHSİL ,"Ölkə tarixində ilk dəfə 6 universitetimiz “QS 2026 dünyanın ən yaxşı universitetlərinin reytinqi”ndə TOP 1000-ə daxil olub.Xeberler.az məlumat verir ki, ümumi olaraq, sözügedən reytinqdə Azərbaycan universitetlərinin sayı 9-a yüksəlib.Üç universitetimiz mövqeyini ötən ilə nisbətən əhəmiyyətli dərəcədə gücləndirib. Altı universitetimiz isə ilk dəfə sözügedən qlobal reytinqə daxil olub.Ölkə üzrə ən yüksək nəticə əldə edən Bakı Dövlət Universiteti 300 pilləyə yaxın irəliləyərək 688-ci mövqeyə yüksəlib. Azərbaycan Dövlət İqtisad Universiteti (801-850) və Azərbaycan Dövlət Neft və Sənaye Universitetinin (851-900) mövqeyi ötən ilə nisbətən əhəmiyyətli dərəcədə yüksəlib.İlk dəfə olaraq Azərbaycan Texniki Universiteti (851-900), Bakı Mühəndislik Universiteti (901-950) və Xəzər Universiteti (951-1000) “QS 2026 dünyanın ən yaxşı universitetlərinin reytinqi”ndə TOP 1000-də yer alır.Azərbaycan Memarlıq və İnşaat Universiteti (1001-1200), Sumqayıt Dövlət Universiteti (1001-1200) və ADA Universiteti (1201-1400) də sözügedən qlobal reytinqə ilk dəfə daxil olub.Sözügedən reytinqə yeni daxil olan universitetlərin sayına görə Azərbaycan təmsil olunan 106 ölkə arasında 2-ci sıradadır.“Akademik nüfuz”, “İşəgötürənlər arasında nüfuz”, “Müəllim-tələbə nisbəti”, “Əcnəbi müəllim payı”, “Əcnəbi tələbə payı” və “Məşğulluq nəticələri” indikatorları üzrə Azərbaycan universitetlərinin göstəricilərində müsbət dinamika müşahidə olunur.Qeyd edək ki, “QS 2026 dünyanın ən yaxşı universitetlərinin reytinqi”ndə nəticələrinə görə Azərbaycan Cənubi Qafqaz regionunda liderdir. Azərbaycandan reytinqə daxil olan universitetlərin sayı digər Cənubi Qafqaz ölkələrindən reytinqə daxil olan universitetlərin toplam sayından 3 dəfə çoxdur. ",2025-07-24 17:26:46.433515
 UNEC-in 95 illik yubileyi qeyd olunub ,https://xeberler.az/new/details/unec-in-95-illik-yubileyi-qeyd-olunub--35535.htm,https://xeberler.az/img/mid/42948.jpg,19-06-2025, 11:26,TƏDBİRLƏR ,"İyunun 19-da Azərbaycan Dövlət İqtisad Universitetinin (UNEC) 95 illik yubileyi münasibətilə tədbir keçirilib.Xeberler.az məlumat verir ki, tədbirdə İqtisad Universitetinin rektoru professor Ədalət Muradov UNEC-in tarixi inkişaf yolu, əldə etdiyi uğurlar və gələcək hədəfləri barədə məlumat verib.“UNEC-in 95 ili – yalnız bir təhsil müəssisəsinin tarixi deyil, həm də bütöv bir xalqın inkişafına, elminə, iqtisadiyyatına və dövlətçiliyinə verdiyi töhfələrin tarixidir. 95 yaşlı UNEC yenə gənc, yenə enerjili, yenə iddialıdır. Qarşımızda yeni hədəflər, çoxlu uğurlar və işıqlı bir gələcək dayanır”,- deyə professor Ədalət Muradov bildirib.Rektor vurğulayıb ki, UNEC 95 illik yubileyində beynəlxalq səviyyədə uğura imza atıb. UNEC “Times Higher Education Impact” reytinqində 801-1000-ci yerə yüksəlib.Sonra AMEA-nın prezidenti akademik İsa Həbibbəyli, Milli Məclisin Elm və təhsil komitəsinin sədri Anar İsgəndərov, Hesablama Palatasının sədri Vüqar Gülməmmədov, Azərbaycan Həmkarlar İttifaqları Konfederasiyasının sədri Sahib Məmmədov və başqaları təbrik nitqləri ilə çıxış ediblər. ",2025-07-24 17:26:47.025649
 Azercell diqqət və qayğıya ehtiyacı olan iki nəsli bir araya gətirdi ,https://xeberler.az/new/details/azercell-diqqet-ve-qaygiya-ehtiyaci-olan-iki-nesli-bir-araya-getirdi--35534.htm,https://xeberler.az/img/mid/42943.jpg,19-06-2025, 11:23,MOBİL RABİTƏ ,"“Azercell Könüllüləri” sosial məsuliyyət fəaliyyətini davam etdirərək xüsusi diqqət və qayğıya ehtiyacı olan ahıl və uşaqları bir araya gətirən tədbir təşkil edib.Belə ki, Azercell-in təşəbbüsü və dəstəyi ilə “Azərbaycan Uşaqları” İctimai Birliyinin nəzdində fəaliyyət göstərən Uşaq Sığınacağı – Reinteqrasiya Mərkəzinin uşaqları, Azərbaycan Respublikasının Əmək və Əhalinin Sosial Müdafiəsi Nazirliyinin tabeliyində fəaliyyət göstərən Sosial Xidmətlər Agentliyinin Ahıl şəxslər üçün sosial xidmət müəssisəsinin sakinlərini ziyarət ediblər.Bu təşəbbüsə “Aztelekom” MMC-nin əməkdaşları və “Enteskedu” Rəqəmsal Bacarıqlar Mərkəzi də qoşularaq tədbirin sosial təsir dairəsini daha da genişləndiriblər.Ümumilikdə 100-dən çox böyük və gənc nəslin nümayəndələrini bir araya gətirən bu təşəbbüsün əsas məqsədi nəsillərarası ünsiyyəti gücləndirmək və qarşılıqlı sosial inteqrasiyanı təşviq etmək olub.Tədbir çərçivəsində iştirakçılar üçün əyləncə proqramı, yaradıcı fəaliyyətlər və musiqili çıxışlar təşkil olunub.Qeyd edək ki, “Azercell Könüllüləri” 2004-cü ildən etibarən müxtəlif xeyriyyə layihələrində fəal iştirak edir. Təşkilat qayğıya ehtiyacı olan sosial qruplara davamlı dəstək göstərməklə sosial məsuliyyət mədəniyyətinin inkişafına və dayanıqlı ictimai təsirin formalaşmasına töhfə verir. ",2025-07-24 17:26:47.611738
 İnnovasiyalar Mərkəzi İT sistemlərini “Hökumət  buludu”na köçürüb ,https://xeberler.az/new/details/innovasiyalar-merkezi-it-sistemlerini-hokumet-buluduna-kocurub--35533.htm,https://xeberler.az/img/mid/42935.jpg,19-06-2025, 11:18,E - HÖKUMƏT ,"“Hökumət buludu”nun (G-cloud) yaradılması və “bulud” xidmətlərinin göstərilməsi sahəsində tədbirlər haqqında” Azərbaycan Respublikasının Prezidenti İlham Əliyevin 2019-cu il 3 iyun tarixli 718 nömrəli Fərmanının icrası davam etdirilir.Xeberler.az bildirir ki, fərmanın icrası çərçivəsində daha bir dövlət qurumu – Azərbaycan Respublikasının Prezidenti yanında Vətəndaşlara Xidmət və Sosial İnnovasiyalar üzrə Dövlət Agentliyinin tabeliyində olan İnnovasiyalar Mərkəzi informasiya sistemləri və ehtiyatlarını “Hökumət buludu”na köçürüb.İnnovasiyalar Mərkəzinin əsas rəqəmsal resursları AZCON Holding şirkətlərindən olan “AzInTelecom” MMC-yə məxsus Bakı Data Mərkəzinə qismən yerləşdirilib. “AzInTelecom” tərəfindən İnnovasiyalar Mərkəzinə “Virtual server – IaaS” (İnfrastructure-as-a-Service) və “Rezervlənmə – BaaS” (Backup-as-a-Service) “bulud” xidmətlərinin göstərilməsi təmin edilib. Bununla qurum kritik sistemlərin yüksək əlçatanlığına nail olub.Qeyd edək ki, “Hökumət buludu” layihəsi çərçivəsində dövlət qurumlarının İT sistemlərinin “AzInTelecom”a məxsus Bakı əsas və Yevlax ehtiyat data mərkəzlərinə tam və ya qismən miqrasiyası həyata keçirilir. Miqrasiya nəticəsində qurumların cari İT xərcləri azalır, informasiya sistemlərinin məhsuldarlığı artır. Beləliklə, təkmilləşdirilmiş informasiya təhlükəsizliyinə, dayanıqlı İT infrastrukturuna, keyfiyyətli servis təminatı və 24/7 monitorinq xidmətinə nail olunur.“AzInTelecom” MMC “bulud” xidmətləri üzrə beynəlxalq standartları müəyyənləşdirən “TIER III” sertifikatını Cənubi Qafqaz regionunda əldə etmiş ilk qurumdur. ",2025-07-24 17:26:47.885233
 “Baku ID” innovasiya festivalı keçirilir ,https://xeberler.az/new/details/baku-id-innovasiya-festivali-kecirilir--35532.htm,https://xeberler.az/img/mid/42934.jpg,19-06-2025, 11:15,TƏDBİRLƏR ,"SABAH.HUB-ın təşkilatçılığı ilə dövlət qurumları və qabaqcıl özəl sektor nümayəndələrinin tərəfdaşlığı ilə “Baku ID” innovasiya festivalı keçirilir.Xeberler.az məlumat verir ki, builki “Baku ID” tədbiri “The Regional Nexus” mövzusunda təşkil olunub. Burada ideyalar sərhədləri aşaraq, müasir texnoloji həllər yeni əməkdaşlığa çevrilərək startapların qlobal səviyyədə tanınması üçün geniş fürsət yaradıb.“The Regional Nexus” konsepti çərçivəsində festival xüsusilə Qafqaz, mərkəzi Asiya, Yaxın Şərq və Şimali Afrika regionlarını əhatə edərək bu bölgələr arasında innovasiya əməkdaşlığını gücləndirməyi hədəfləyir.Tədbirin əsas tərəfdaşları arasında Elm və Təhsil Nazirliyi, SOCAR, “Paşa Holdinq” və 4SİM kimi aparıcı qurumlar yer alıb. ",2025-07-24 17:26:48.502267
 Google ən sürətli süni intellekt modelini təqdim edib ,https://xeberler.az/new/details/google-en-suretli-suni-intellekt-modelini-teqdim-edib--35531.htm,https://xeberler.az/img/mid/42933.jpg,19-06-2025, 08:55,SÜNİ İNTELLEKT VƏ DATA ,"Google süni intellekt sahəsində yeni inkişafları elan edərək, Gemini 2.5 model ailəsinə daxil olan ən sürətli və əlçatan model — Gemini 2.5 Flash-Lite-nın önizləmə versiyasını təqdim edib. Eyni zamanda, şirkət Gemini 2.5 Pro və Gemini 2.5 Flash modellərinin “stabil” versiyalarını da istifadəyə verib.Xeberler.az bildirir ki, Gemini 2.5 Flash-Lite modeli əvvəlki versiya — 2.0 Flash-Lite ilə müqayisədə riyaziyyat, proqramlaşdırma, məntiq və digər tapşırıqlarda daha yüksək nəticələr göstərir. Model gecikməyə həssas olan tapşırıqlarda, o cümlədən tərcümə və təsnifat işlərində də yüksək performans nümayiş etdirir.Yeni model önizləmə versiyası hal-hazırda Google AI Studio və Vertex AI platformalarında əlçatandır. Həmçinin, Gemini 2.5 Pro və hibrid “məntiq” xüsusiyyətli Gemini 2.5 Flash modellərinin stabil versiyaları da eyni platformalarda və Gemini tətbiqində mövcuddur.Qiymət siyasətinə görə, Gemini 2.5 Flash-Lite 1 milyon daxil olan “token” (mətn, şəkil və ya video) üçün 0,10 dollar, səs üçün isə 0,50 dollar, çıxan “token” üçün isə 0,40 dollar təşkil edir. Digər Google modellərindən fərqli olaraq, yeni “məntiq” funksiyası standart olaraq deaktiv vəziyyətdədir.  ",2025-07-24 17:26:48.988266
 Tramp TikTok-un ABŞ aktivlərinin satış müddətini yenidən uzadır ,https://xeberler.az/new/details/tramp-tiktok-un-abs-aktivlerinin-satis-muddetini-yeniden-uzadir--35530.htm,https://xeberler.az/img/mid/40455.jpg,19-06-2025, 08:45,SOSİAL MEDIA ,"Donald Tramp Çin mənşəli ByteDance şirkətinə məxsus qısa video tətbiqi TikTok-un ABŞ-dəki aktivlərini satmaq üçün verilən iyunun 19-dakı son müddəti daha 90 gün uzadacaq. Bu barədə Ağ Ev məlumat verib.Xeberler.az məlumat verir ki, ABŞ Konqresinin qərarı ilə TikTok-un satışı və ya bağlanması üçün ciddi irəliləyiş olmazsa, tətbiqə məhdudiyyət tətbiq olunmalı idi. Lakin Tramp artıq iki dəfə bu məhdudiyyətlərin tətbiqini təxirə salıb və tətbiqin işləməsinə icazə verib.Ağ Ev sözçüsü Karoline Leavitt bildirib ki, Prezident Tramp bu həftə əlavə bir icra fərmanı imzalayacaq və bununla TikTok-un fəaliyyətinə davam etməsinə şərait yaradacaq.Bu qərar, ABŞ ilə Çin arasında texnologiya və təhlükəsizlik sahəsində gərginliklərin davam etdiyi bir dövrdə, xüsusilə də sosial media platformalarının təhlükəsizlik və məlumatların qorunması ilə bağlı müzakirələr fonunda diqqət çəkir.TikTok-un ABŞ bazarındakı gələcəyi uzun müddətdir ki, siyasi və hüquqi mübarizənin mövzusu olub. ABŞ rəsmiləri platformanın Çin hökuməti ilə əlaqələri barədə narahatlıqlarını ifadə edib və bunun nəticəsində TikTok-un ABŞ-dəki fəaliyyətini məhdudlaşdırmaq üçün müxtəlif tədbirlər görülüb.ByteDance isə ABŞ hökumətinin tələblərinə uyğun olaraq aktivlərin satışını həyata keçirməyə çalışır, lakin hələlik bu proses tam yekunlaşmayıb.  ",2025-07-24 17:26:49.493986
 MEDİA: Solovyovun nifrət nitqini pisləyirik ,https://xeberler.az/new/details/media:-solovyovun-nifret-nitqini-pisleyirik--35529.htm,https://xeberler.az/img/mid/39048.jpg,18-06-2025, 19:49,TƏDBİRLƏR ,"Televiziya aparıcısı Vladimir Solovyov Rusiyanın dövlət televiziya kanalı “Rossiya 1”də yayımlanan müəllif proqramında özünəməxsus qərəz və isterik davranışla Azərbaycana qarşı növbəti dəfə hörmətsizlik nümayiş etdirmişdir.Ermənistanda hüquq-mühafizə orqanları tərəfindən saxlanılan yaxın dostu, erməniəsilli rusiyalı iş adamı Samvel Karapetyanın müdafiəsinə qalxan aparıcı bir neçə dəfə “Artsax” ifadəsini işlətmiş, Ermənistan hakimiyyətini “Artsaxı hədiyyə etməkdə” günahlandırmış, canlı yayımda birbaşa erməni xalqına müraciət edərək onu da gələcəkdə “Artsaxın taleyi gözlədiyini” demişdir.Xeberler.az məlumat verir ki, bu fikirlər Medianın İnkişafı Agentliyinin açıqlamasında yer alıb.Açıqlamada, həmçinin qeyd olunub: “Real tarixi faktları təhrif edən, yaxın keçmişdə baş vermiş proseslərə qərəzlə yanaşan Vladimir Solovyov hər zaman Azərbaycana kin və nifrət bəsləmiş, bu münasibət onun çıxışlarında açıq şəkildə özünü büruzə vermişdir. V.Solovyovun Ermənistan-Azərbaycan münaqişəsi, 44 günlük Vətən müharibəsi, Azərbaycanın ərazi bütövlüyünü və suverenliyini tam bərpa etməsi ilə bağlı müxtəlif vaxtlarda etdiyi çıxışlar həmişə qeyri-obyektiv olmuş, ziddiyyətli mahiyyət daşımış və Azərbaycanda adekvat reaksiyalara səbəb olmuşdur.Rusiyanın dövlət televiziya kanalının efirində belə destruktiv iddiaların yer alması narahatlıq doğurur, xalqımıza qarşı qəbuledilməz hesab edilir, ölkələrimiz arasında dostluq münasibətlərinin ruhuna və məsələ ilə əlaqədar Rusiyanın rəsmi mövqeyinə tamamilə ziddir.Jurnalist etikası və əxlaqi dəyərlərlə bir araya sığmayan bu nifrət nitqini yolverilməz hesab edir, qəti şəkildə pisləyir və qarşı tərəfin üzrxahlıq etməsini gözləyirik”. ",2025-07-24 17:26:50.399618
 IOTA-nın 29-cu Baş Assambleyasının texniki sessiyası işə başlayıb ,https://xeberler.az/new/details/iota-nin-29-cu-bas-assambleyasinin-texniki-sessiyasi-ise-baslayib--35528.htm,https://xeberler.az/img/mid/42931.jpg,18-06-2025, 19:48,TƏDBİRLƏR ,"Bakıda Avropadaxili Vergi Administrasiyaları Təşkilatının (IOTA) 29-cu Baş Assambleyasının texniki sessiyası işə başlayıb.Xeberler.az məlumat verir ki, “Sürətlə dəyişən mühitdə adaptiv və çevik vergi administrasiyası” mövzusunda keçirilən texniki sessiyaya IOTA üzvü olan 40-dan çox ölkənin vergi administrasiyalarının rəhbər şəxsləri, beynəlxalq təşkilatların nümayəndələri, ekspertlər və digər qonaqlar qatılıblar.Texniki sessiyanın açılışında İqtisadiyyat Nazirliyi yanında Dövlət Vergi Xidmətinin rəisi Orxan Nəzərli çıxış edərək iştirakçıları salamlayıb, təşkilatın qabaqcıl təcrübə və rəqəmsal texnologiyaların tətbiqi sahəsində rolunu vurğulayıb. IOTA Prezidenti qeyd edib ki, dünyada vergi administrasiyalarının qarşısında olan çağırışlar – texnoloji dəyişikliklər, qlobal ticarətin transformasiyası, vergi davranışındakı dəyişikliklər daha çevik idarəetməni tələb edir.Bakıda keçirilən sessiya bu istiqamətdə müzakirələrə həsr olunub. Sessiyada vergi inzibatçılığında innovasiyaların tətbiqi, rəqəmsal transformasiya, süni intellektin vergi inzibatçılığında tətbiqi, vergi ödəyiciləri ilə münasibətlərin təkmilləşdirilməsi və digər aktual mövzularda təqdimatlar və müzakirələr keçirilir. İki gün davam edəcək texniki sessiya çərçivəsində iştirakçılar arasında təcrübə mübadiləsi aparılacaq, beynəlxalq əməkdaşlığın gücləndirilməsi istiqamətində yeni təşəbbüslər müzakirə olunacaq.Texniki sessiya çərçivəsində üzv dövlətlərin innovativ texnologiyalar sahəsində nailiyyətlərindən ibarət sərgi də keçirilir. Sərgidə Azərbaycan tərəfi Dövlət Vergi Xidmətinin media və kommunikasiya, vergi risklərinin və insan resurslarının idarə edilməsi sahəsində innovativ layihələrini əks etdirən stendləri ilə təmsil olunur. ",2025-07-24 17:26:51.042403
 “Bakcell” 4-cü “YAŞAT” düşərgəsinin tərəfdaşıdır ,https://xeberler.az/new/details/bakcell-4-cu-yasat-dusergesinin-terefdasidir--35527.htm,https://xeberler.az/img/mid/42924.jpg,18-06-2025, 19:42,MOBİL RABİTƏ ,"İnnovasiya və sürət lideri “Bakcell”in dəstəyi ilə şəhid övladları üçün 4-cü “YAŞAT” yay düşərgəsi təşkil olunub. “YAŞAT” Fondunun təşkilatçılığı ilə keçirilən layihə ümumilikdə 500-dən çox şəhid övladını əhatə edir.Xeberler.az bildirir ki, düşərgədə “Bakcell” tərəfindən Azərbaycanın milli qüruru olan şəhid övladlarına “İnnovasiya və süni intellekt” mövzusunda təlim keçirilib. Təlimin məqsədi uşaqlara süni intellektin gündəlik həyatda necə tətbiq olunduğunu göstərmək və onları texnoloji yeniliklərlə tanış etmək olub. Tədbir zamanı praktiki nümunələr, öyrədici oyunlar vasitəsilə iştirakçılara süni intellektin iş prinsipi sadə və maraqlı şəkildə izah olunub. İnteraktiv formada təşkil olunan təlim sual-cavab sessiyası ilə yekunlaşıb.Bu təşəbbüs “Bakcell”in dayanıqlılıq və korporativ sosial məsuliyyət (KSM) strategiyasının əsas istiqamətlərindəndir. Şirkət gələcək nəsillərin inkişafı üçün sosial layihələr həyata keçirməyə davam edir və bu sahədə fəaliyyətini uğurla genişləndirir.""NEQSOL Holding""in tərkibinə daxil olan “Bakcell” “YAŞAT” Fondu ilə birgə şəhidlərin ailə üzvlərinə və müharibə ilə əlaqədar əlilliyi olan şəxslərə sosial dəstək layihələrini davamlı olaraq həyata keçirir. Bu əməkdaşlıq ""NEQSOL Holding"" və “YAŞAT” Fondu arasında imzalanan Anlaşma Memorandumu çərçivəsində həyata keçirilir.""Bakcell"" haqqında""Bakcell"" Azərbaycanın ilk və ən böyük özəl telekommunikasiya şirkətidir. Hazırda şirkət üç milyondan çox müştərini yüksəkkeyfiyyətli və sürətli telekommunikasiya xidmətləri ilə təmin edir. Ölkə iqtisadiyyatının qeyri-neft sektorunun ən böyük investorlarından biri olan ""Bakcell"" süni intellekt əsaslı innovativ həllərlə Azərbaycanın dayanıqlı inkişafına töhfə verir.""Bakcell"" müxtəlif ölkələrdə telekommunikasiya, enerji, yüksək texnologiyalar və tikinti sahələrində fəaliyyət göstərən &quot;NEQSOL Holding&quot; beynəlxalq şirkətlər qrupunun tərkibinə daxildir. ",2025-07-24 17:26:51.550406
 Milli Məclis Azərbaycanla bağlı yayılan saxta xəbərlərə münasibət bildirib ,https://xeberler.az/new/details/milli-meclis-azerbaycanla-bagli-yayilan-saxta-xeberlere-munasibet-bildirib--35526.htm,https://xeberler.az/img/mid/39863.jpg,18-06-2025, 17:30,TƏDBİRLƏR ,"Azərbaycan hibrid təhdidlərin geniş yayılmış növlərindən olan dezinformasiya kampaniyasının yeni dalğası ilə qarşılaşıb.Xeberler.az məlumat verir ki, bununla bağlı Milli Məclisin Xarici müdaxilələrə və hibrid təhdidlərə qarşı komissiyasının son günlər Azərbaycan haqda yayılan saxta xəbərlərə dair yaydığı açıqlamada qeyd edilib.Bildirilib ki, aparılan monitorinqlərin təhlili nəticəsində müəyyən edilib ki, qonşu dövlətlərin ərazisində fəaliyyət göstərən, müxtəlif dairələrə və maraqlara xidmət edən qruplar tərəfindən sosial media platformaları vasitəsilə dövlətimizə qarşı informasiya kampaniyaları təşkil edilir:""Cərəyan edən proseslərlə bağlı Azərbaycan Respublikasının rəsmi mövqeyinin Xarici İşlər Nazirliyi və dövlət rəsmiləri tərəfindən səsləndirilməsinə baxmayaraq, “Telegram”, “Facebook”, “X”, “TikTok” və “YouTube” kimi platformalar üzərindən aparılan fəaliyyətlərdə təhrif olunmuş, saxta məlumatlar yayılır.Münaqişə tərəflərini, eləcə də beynəlxalq ictimaiyyəti çaşdırmağa yönəlmiş bu hərəkətlərin məqsədi ölkəmizin artan nüfuzuna xələl gətirmək, dost və qardaş ölkələrlə münasibətlərini pozmaqdır.Təəssüf hissi ilə qeyd olunmalıdır ki, dövlətimizə qarşı aparılan bu informasiya kampaniyalarına dəstək verənlər arasında Azərbaycan əsilli şəxslərə və vətəndaşlarımıza da rast gəlinir.Xarici müdaxilələrə və hibrid təhdidlərə qarşı müvəqqəti komissiya aidiyyəti dövlət qurumları ilə birgə dövlətimizə qarşı aparılan bu fəaliyyətləri diqqətlə izləyir və müvafiq cavab tədbirləri görür.Bütün maraqlı tərəfləri, o cümlədən vətəndaşlarımızı yalnız rəsmi məlumatlara inanmağa, məkrli qüvvələr tərəfindən yayılan bu cür saxta informasiyalarla mübarizə aparmağa çağırırıq”. ",2025-07-24 17:26:52.315353
 “ASAN xidmət” modeli beynəlxalq tədbirdə diqqət mərkəzində olub ,https://xeberler.az/new/details/asan-xidmet-modeli-beynelxalq-tedbirde-diqqet-merkezinde-olub--35525.htm,https://xeberler.az/img/mid/42921.jpg,18-06-2025, 17:26,TƏDBİRLƏR ,"Tailand Krallığının Banqkok şəhərində BMT-nin Asiya və Sakit Okean üzrə İqtisadi və Sosial Komissiyası tərəfindən Asiya-Sakit Okean İnformasiya Supermagistralı Rəhbər Komitəsinin görüşü keçirilib.Xeberler.az bildirir ki, Azərbaycan Respublikasının Prezidenti yanında Vətəndaşlara Xidmət və Sosial İnnovasiyalar üzrə Dövlət Agentliyinin ictimaiyyətlə əlaqələr şöbəsindən verilən məlumata görə, əsas məqsəd Asiya-Sakit Okean İnformasiya Super Magistralı Təşəbbüsünün 2022-2026-cı illər üzrə Fəaliyyət Planının icrası vəziyyətini nəzərdən keçirmək, 2027–2030-cu illər üzrə dövlət xidmətlərində ağıllı həllərin tətbiqi, regional əməkdaşlıq və 4-cü sənaye inqilabı texnologiyalarından istifadəyə dair cəmiyyətin hazırlığı istiqamətlərində prioritetləri müəyyən etmək olub.Azərbaycan Respublikasının Prezidenti yanında Vətəndaşlara Xidmət və Sosial İnnovasiyalar üzrə Dövlət Agentliyinin nümayəndəsi, İşçi Qrupunun həmsədri “ASAN xidmət” modelinin intellektual məhsul kimi əhəmiyyəti barədə danışıb və həmin modelin Asiya və Sakit Okean hövzəsi ölkələrində dövlət xidmətlərinin təşkili sahəsində bürokratik islahatlar üçün uğurlu həll olaraq tətbiqi imkanlarını müzakirə edib. Tədbir çərçivəsində “ASAN xidmət” modelinin BMT və digər nüfuzlu beynəlxalq təşkilatlar tərəfindən dəfələrlə mükafatlandırıldığı və ən yaxşı təcrübə kimi qiymətləndirildiyi, eyni zamanda, bir sıra ölkələrdə uğurlu tətbiq edildiyi vurğulanıb. ",2025-07-24 17:26:52.932403
 tedaruk.az portalında tələbatların yerləşdirilməsi prosesinə başlanılıb ,https://xeberler.az/new/details/tedaruk.az-portalinda-telebatlarin-yerlesdirilmesi-prosesine-baslanilib--35524.htm,https://xeberler.az/img/mid/42920.jpg,18-06-2025, 17:14,E - HÖKUMƏT ,"İyun ayının 1-dən etibarən dövlət satınalmalarının vahid elektron platforması olan tedaruk.az portalında ərzaq məhsullarına dair tələbatların yerləşdirilməsi prosesinə başlanılıb. Artıq 94 dövlət satınalan təşkilat 238 ərzaq məhsulu üzrə növbəti il üçün tələbatlarını portala əlavə edib. Tələbatların yerləşdirilməsi prosesi iyun ayının 30-dək davam edəcək.Xeberler.az bildirir ki, qeyd olunan müddət ərzində ərzaq məhsullarına tələbatların vaxtında yerləşdirilməsi həm sifarişçi təşkilatlar, həm də satıcıların növbəti il ərzaq tədarükü planlamasına köməklik göstərəcək.Tedaruk.az portalı Azərbaycanda dövlət qurumlarının və müəssisələrinin ərzaq məhsullarına dair tələbatlarını vahid elektron sistem üzərindən bəyan etməsinə, eləcə də bu tələbatların yerli təchizatçılar, istehsalçı və fermerlər tərəfindən qarşılanmasına şərait yaradan innovativ platformadır. Portal satınalmaların şəffaflığı, hesabatlılığı və effektivliyini artırmaq məqsədi daşıyır. Ötən il tedaruk.az portalında aparılan əməliyyatlarda ümumi dövriyyə zamanı dövlət vəsaitinə 7,1 faiz qənaət edilib.Əlavə məlumat və texniki dəstək üçün istifadəçilər tedaruk.az portalının rəsmi veb-saytına daxil ola və ya “Aqrar Tədarük və Təchizat” ASC-nin qaynar xətti (050-400-88-99) ilə əlaqə saxlaya bilərlər. ",2025-07-24 17:26:53.323555
 4SİM-in tərəfdaşlığı ilə “Baku ID 2025” innovasiya festivalı keçiriləcək ,https://xeberler.az/new/details/4sim-in-terefdasligi-ile-baku-id-2025-innovasiya-festivali-kecirilecek--35523.htm,https://xeberler.az/img/mid/42919.jpg,18-06-2025, 15:17,TƏDBİRLƏR ,"19-20 iyun 2025-ci il tarixlərində İqtisadiyyat Nazirliyinin tabeliyində Dördüncü Sənaye İnqilabının Təhlili və Koordinasiya Mərkəzi (4SİM) əsas tərəfdaşlığı ilə“Baku ID” (Baku Investment Day) tədbiri keçiriləcək. Xeberler.az bildirir ki, sayca dördüncü dəfə təşkil olunan festivalın məqsədi innovasiya və startap ekosisteminin inkişafına töhfə vermək, yerli və regional startapları investorlarla bir araya gətirmək, onların şəbəkələşmə və investisiya əldə etmək imkanlarını artırmaqdır. İki gün davam edən tədbirdə 4SİM innovasiya və süni intellekt sahəsində müzakirələrdə fəal iştirak edəcəkdir. 4SİM-in icraçı direktoru Fariz Cəfərov festival çərçivəsində təşkil olunan “Süni intellekt istedad yaradıcısı kimi: Gələcəyin işçi qüvvəsinin formalaşdırılması” adlı sessiyada spiker qismində çıxış edəcək. Qurumun Rəqəmsal iqtisadiyyat şöbəsinin rəhbəri Xəyalə Fətullayeva isə “Təhsilin gələcəyə hazırlanması: Süni intellekt və akademik fəaliyyətin vəhdəti” adlı sessiyada iştirak edəcək.Festival çərçivəsində 4SİM stendinə yaxınlaşmaqla iştirakçılar “Coursera” onlayn təhsil platformasında ödənişsiz təhsil imkanı verən “Milli Proqram”a qoşulmaq üçün qeydiyyatdan keçə bilərlər. Bununla yanaşı, tədbir iştirakçısı olan startaplara hər il Çində keçirilən “Yay Davos”u sammitində yerli startapların iştirakı və həmçinin “Sənaye 4.0 Hazırlıq Proqramı” ilə bağlı məlumat veriləcək.  Festival SABAH.HUB İnnovasiya Mərkəzinin təşkilatçılığı, Azərbaycan Respublikası Elm və Təhsil Nazirliyi, SOCAR, PAŞA Holding və 4SİM-in dəstəyi ilə həyata keçirilir. Qeyd edək ki, tədbir Səbail rayonundakı “Jolly Joker Event Hall” və “Daş Salnamə Muzeyi” məkanlarında baş tutacaq. ",2025-07-24 17:26:54.013646
 Ədliyyə Nazirliyi “Mobil icra” tətbiqini istifadəyə verib ,https://xeberler.az/new/details/edliyye-nazirliyi-mobil-icra-tetbiqini-istifadeye-verib--35522.htm,https://xeberler.az/img/mid/42918.jpg,18-06-2025, 15:05,E - HÖKUMƏT ,"Ədliyyə Nazirliyi tərəfindən göstərilən xidmətlərin rəqəmsallaşdırılması istiqamətində həyata keçirilən islahatların davamı olaraq “Mobil icra” tətbiqi istifadəyə verilib.Xeberler.az bildirir ki, bu innovativ tətbiq fiziki və hüquqi şəxslərə - həm borclulara, həm də tələbkarlara icra işlərinə dair bütün zəruri məlumatlara real vaxt rejimində çıxış imkanı yaradır.“Mobil icra” tətbiqini həm “App Store”, həm də “Google Play”dən yükləmək mümkündür.İstifadəçilər “Digital Login” sistemi vasitəsilə qeydiyyatdan keçərək və şəxsi kabinet yaradaraq tətbiqdən istifadə edə biləcəklər. Tətbiq sayəsində istifadəçilər şəxsi kabinetləri vasitəsilə icra işinin statusunu, tətbiq olunmuş məhdudiyyətləri (əmlaka həbs, nəqliyyat vasitəsinə həbs, borclunun axtarışa verilməsi,  ölkədən getmək hüququnun məhdudlaşdırılmasının ləğv edilməsi və s.) və icra tədbirlərinin nəticələrini izləyə, eləcə də icra sənədlərini vahid mənbədən əldə edə biləcəklər.  Yeni tətbiqin istifadəyə verilməsində məqsəd şəffaflıq və hesabatlılığın artırılması, məmur-vətəndaş ünsiyyətinin minimuma endirilməsi, icra proseslərinə nəzarətin artırılması, həmçinin fiziki və hüquqi şəxslərə rəqəmsal həllərə əsaslanan operativ xidmətlərin təqdim edilməsidir.Mobil tətbiq mərhələli şəkildə təkmilləşdiriləcək. Belə ki, tətbiqin növbəti versiyasında hüquqi şəxslər üçün arayışların elektron təqdim olunması, fiziki və hüquqi şəxslərin icra işlərinə dair ödənişlərinin onlayn şəkildə tətbiq vasitəsilə həyata keçirilməsi, ödəniş tarixçəsinə və qalıq borca nəzarət edilməsi funksionallıqları istifadəyə veriləcək.“Mobil icra” tətbiqi “Elektron icra” informasiya sisteminin məlumat bazası üzərindən fəaliyyət göstərir. Qeyd edək ki, 2025-ci ilin birinci yarısında “Elektron icra” informasiya sistemi də təkmilləşdirilərək, yeni funksionallıqlar əlavə edilib, digər sistemlərlə inteqrasiyalar genişləndirilib, informasiya sisteminin avtomatlaşdırma səviyyəsi yüksəldilib. Bu təkmilləşdirmələr məhkəmə və digər orqanların qərarlarının icrasında səmərəliliyin və şəffaflığın artırılmasına şərait yaradıb. ",2025-07-24 17:26:54.374177
" 5 ayda 198 minə yaxın ""ASAN İmza"" sertifikatı verilib ",https://xeberler.az/new/details/5-ayda-198-mine-yaxin-asan-imza-sertifikati-verilib--35521.htm,https://xeberler.az/img/mid/24575.jpg,18-06-2025, 13:20,E - HÖKUMƏT ,"Bu ilin yanvar-may aylarında Azərbaycanda 197 724 ""ASAN İmza"" elektron imza sertifikatı verilib.Xeberler.az bildirir ki, bu barədə İqtisadiyyat Nazirliyi yanında Dövlət Vergi Xidmətindən məlumat verilib.Bu, 2024-cü ilin eyni dövrü ilə müqayisədə 21 % azdır.Hesabat dövründə ""ASAN İmza""lar 131 490 müraciət üzrə təqdim olunub. Bu isə 1 il əvvələ nisbətən 13,1 % azdır.""ASAN İmza"" elektron imza sertifikatlarının üç növü var: fiziki şəxslər (vətəndaşlar), hüquqi şəxslər və sahibkarlıq fəaliyyəti ilə məşğul olan fiziki şəxslər və dövlət qulluqçuları üçün elektron imza sertifikatları. Fiziki şəxslər üçün elektron imza sertifikatları şəxsi istifadə üçün nəzərdə tutulub. Hüquqi şəxslər və sahibkarlıq fəaliyyəti ilə məşğul olan fiziki şəxslər, həmçinin dövlət qulluqçuları üçün nəzərdə tutulan elektron imza sertifikatları isə kommersiya və ya dövlət təşkilatını təmsil etmək və onun adından çıxış etmək səlahiyyətləri verir.Sertifikatlar 3 il etibarlıdır.  ",2025-07-24 17:26:55.623541
 Medianın İnkişafı Agentliyi jurnalistlər üçün müsabiqə elan edib ,https://xeberler.az/new/details/medianin-inkisafi-agentliyi-jurnalistler-ucun-musabiqe-elan-edib--35520.htm,https://xeberler.az/img/mid/42916.jpg,18-06-2025, 13:18,TƏDBİRLƏR ,"Medianın İnkişafı Agentliyi jurnalistlər üçün müsabiqə elan edib.Xeberler.az məlumat verir ki, müsabiqədə iştirak etmək üçün müraciət və ona əlavə edilən sənədlər elektron formada mib.media.gov.az portalı vasitəsilə Azərbaycan Respublikasının Medianın İnkişafı Agentliyinə təqdim edilir.Müsabiqənin əsas şərti müsabiqə elan olunan günədək son 3 aylıq dövr ərzində dərc olunmuş və ya yayımlanmış materialı təqdim etməkdir.Müsabiqəyə təqdim edilən materiallar:Jurnalist müsabiqə elan olunan günədək son 3 (üç) aylıq dövr ərzində çap mediası və onlayn media subyektində dərc olunmuş hər hansı bir yazısını aşağıdakı nominasiyalardan yalnız biri üzrə müsabiqəyə təqdim edir:– ən yaxşı reportaj;– ən yaxşı ictimai-siyasi təhlil;– ən yaxşı sosial-iqtisadi təhlil;– ən yaxşı müsahibə;– ən yaxşı mədəniyyət materialı;– ən yaxşı köşə yazısı;– ən yaxşı jurnalist araşdırması;– ən yaxşı oçerk.Jurnalist müsabiqə elan olunan günədək son 3 (üç) aylıq dövr ərzində audiovizual media subyektində yayımlanmış və həcmi (xronometrajı) ən çoxu 5 (beş) dəqiqə olan süjetini aşağıdakı nominasiyalardan yalnız biri üzrə müsabiqəyə təqdim edir:– ən yaxşı ictimai-siyasi reportaj;– ən yaxşı sosial-iqtisadi reportaj;– ən yaxşı tematik (idman, mədəniyyət və s.) reportaj.Materialların qiymətləndirilməsi Azərbaycan Respublikasının Medianın İnkişafı Agentliyi tərəfindən cəlb edilmiş 3 (üç) müstəqil ekspert tərəfindən həyata keçirilir.Müsabiqənin yekununda yazılar üçün nəzərdə tutulmuş nominasiyaların hər biri üzrə 5 (beş) jurnalist, süjetlər üçün nəzərdə tutulmuş nominasiyaların hər biri üzrə isə 5 (beş) jurnalist və 5 (beş) operator qalib elan edilir və mükafatlandırılır.Müsabiqəyə müraciət qəbulu 25 iyun 2025-ci il 18:00 tarixinədək davam edəcəkdir.MEDİA – fərdi jurnalist müsabiqəsinin keçirilməsi qaydaları ilə buradan tanış ola bilərsiniz.Müsabiqə qaydalarıMüraciət forması ",2025-07-24 17:26:55.902477
 Azərbaycan BTİ Şurasının illik sessiyasında iştirak edir ,https://xeberler.az/new/details/azerbaycan-bti-surasinin-illik-sessiyasinda-istirak-edir--35519.htm,https://xeberler.az/img/mid/42914.jpg,18-06-2025, 13:15,TƏDBİRLƏR ,"Bu gün İsveçrənin Cenevrə şəhərində Beynəlxalq Telekommunikasiya İttifaqı (BTİ) Şurasının illik sessiyası işinə başlayıb. İclasda Rəqəmsal İnkişaf və Nəqliyyat Nazirliyinin, Azərbaycanın Cenevrə şəhərində BMT bölməsi və digər beynəlxalq təşkilatlar yanında Daimi Nümayəndəliyinin təmsilçilərindən ibarət heyət iştirak edir.Xeberler.az bildirir ki, təşkilatın idarəedici orqanı olan Şura BTİ-nin fəaliyyətinin əlaqələndirilməsinə, müvafiq konvensiyaların tətbiqinə, o cümlədən təşkilatın büdcə və maliyyə resurslarına nəzarəti həyata keçirir. Azərbaycan 26 sentyabr – 14 oktyabr 2022-ci ildə Buxarest şəhərində BTİ-nin Səlahiyyətli Konfransında Şuraya üzv seçilib və bu orqanda Şurada təmsil olunan 48 ölkədən biri olub.Sessiya çərçivəsində BTİ-nin İKT sahəsində qlobal siyasətin strateji aspektləri və müasir çağırışlara cavab imkanları müzakirə edilir, təşkilatın fəaliyyətinin təkmilləşdirilməsinə dair fikir mübadiləsi aparılır.Tədbirdə, həmçinin 17-28 noyabr 2025-ci il tarixlərində Bakıda keçiriləcək Ümumdünya Telekommunikasiyanın İnkişafı Konfransına (WTDC) hazırlıq prosesi diqqət mərkəzindədir. Sessiyanın ilk günü bu mövzu üzrə BTİ Telekommunikasiyanın İnkişafı Bürosunun hesabatı dinlənilib.Azərbaycan nümayəndə heyətinin rəhbəri, rəqəmsal inkişaf və nəqliyyat nazirinin müavini Saməddin Əsədov hazırlıq prosesinə dair təqdimatla çıxış edib.O, Bakı şəhərinin “WTDC-2025”ə ev sahibliyinin ölkəmiz üçün əhəmiyyətini qeyd edib və Azərbaycanın hamı üçün əlçatan, bərabər imkanlara əsaslanan rəqəmsal inkişafın təşviqinə, texnologiya vasitəsilə qlobal əməkdaşlığın gücləndirilməsinə sadiqliyini vurğulayıb.“Beynəlxalq Telekommunikasiya İttifaqının fəaliyyət təqvimində mühüm yer tutan bu konfrans qlobal telekommunikasiya inkişafının gələcəyini formalaşdırmaq və ortaq rəqəmsal məqsədlərimizi irəli aparmaq baxımından əhəmiyyətli platforma olacaq”, – deyə Saməddin Əsədov bildirib.Nazir müavini tədbir çərçivəsində BTİ-in Baş katibi Dorin Boqdan Martin, Telekommunikasiyanın İnkişafı Bürosunun direktoru Kosmas Zavazava ilə də görüşüb.Görüşlərdə BTİ ilə əməkdaşlığın genişləndirilməsi imkanları və “WTDC-2025”ə hazırlıq prosesi müzakirə edilib.Səudiyyə Ərəbistanı Krallığı və Polşa Respublikasının nümayəndələri ilə keçirilən görüşlərdə isə rəqəmsal inkişaf üzrə ikitərəfli əməkdaşlıq və BTİ çərçivəsində tərəfdaşlıq perspektivləri haqqında fikir mübadiləsi aparılıb.Sessiya iyunun 27-dək davam edəcək. ",2025-07-24 17:26:57.594758
 Azərbaycan İKT üzrə məsul qurum rəhbərlərinin 4-cü görüşündə təmsil olunub ,https://xeberler.az/new/details/azerbaycan-ikt-uzre-mesul-qurum-rehberlerinin-4-cu-gorusunde-temsil-olunub--35518.htm,https://xeberler.az/img/mid/42911.jpg,18-06-2025, 12:40,TƏDBİRLƏR ,"Azərbaycan Çinin Karamay şəhərində keçirilən Şanxay Əməkdaşlıq Təşkilatının (ŞƏT) üzv dövlətlərinin İKT sahəsinə məsul nazirlik və agentlik rəhbərlərinin 4-cü görüşündə təmsil olunub.Xeberler.az bildirir ki, tədbirdə çıxış edən Rəqəmsal İnkişaf və Nəqliyyat Nazirliyinin Aparat rəhbərinin müavini Bəxtiyar Məmmədov Azərbaycanda informasiya-kommunikasiya texnologiyaları sahəsində həyata keçirilən yeni təşəbbüs və layihələr barədə iştirakçılara ətraflı məlumat verib. O, Azərbaycanın ŞƏT-ə üzv dövlətlər ilə gələcək əməkdaşlığa hazır olduğunu bir daha vurğulayıb və təşkilatın regional inkişaf istiqamətindəki fəaliyyətinin yüksək qiymətləndirildiyini diqqətə çatdırıb.Səfər çərçivəsində nazirlik rəsmisi “Huawei” şirkətinin bir sıra qabaqcıl texnoloji obyektlərini – İntellektual Nəqliyyat Sistemləri Mərkəzi və Yaşıl Bulud Məlumat Mərkəzini ziyarət edib. Bu obyektlərə səfər zamanı “ağıllı” nəqliyyat və davamlı rəqəmsal infrastruktur sahəsində tətbiq edilən innovativ texnologiyalarla tanışlıq imkanı əldə olunub.Bəxtiyar Məmmədov “Huawei” şirkətinin vitse-prezidenti xanım Angela Lin və digər yüksəkvəzifəli rəhbərlərlə görüş keçirib. Görüşdə rəqəmsal infrastruktur, “ağıllı"" nəqliyyat sistemləri və yaşıl texnologiyalar sahəsində gələcək əməkdaşlıq imkanları müzakirə olunub. ",2025-07-24 17:26:58.372221
 Rusiya televiziyası Azərbaycanına qarşı növbəti dəfə hörmətsizlik edib ,https://xeberler.az/new/details/rusiya-televiziyasi-azerbaycanina-qarsi-novbeti-defe-hormetsizlik-edib--35517.htm,https://xeberler.az/img/mid/42908.jpg,18-06-2025, 11:28,TV VƏ RADİO ,"Rusiyanın dövlət televiziya kanalı “Rossiya 1”-də Azərbaycanın ərazi bütövlüyünə hörmətsizlik edilib.Xeberler.az APA -ya istinadən məlumat verir ki, rusiyalı teleaparıcı Vladimir Solovyov Azərbaycanın ərazi bütövlüyü əleyhinə fikirlər səsləndirib.İrəvanda saxlanılan rusiyalı iş adamı Samvel Karapetyanın müdafiəsi üçün çıxış edən Solovyov Ermənistanın Baş naziri Nikol Paşinyanın ünvanına təhqirlərlə dolu emosional nitq söyləyib və nitqində bir neçə dəfə mövcud olmamış qondarma “Artsax”ın adını çəkib, ermənilərə Ermənistanın da taleyinin “Artsax” kimi olacağını deyib.Rusiya ""propaqandaçısı"" Solovyov guya ermənilərin İrəvandan min illər əvvəl Qarabağda yaşadıqlarını iddia edib.Qeyd edək ki, “Rossiya 1”-in efirində, eləcə də şəxsən Solovyov tərəfindən Azərbaycana qarşı analoji hallar dəfələrlə baş verib. ",2025-07-24 17:26:58.655454
 DİN: Ötən gün bank kartlarından 14 minə yaxın vəsait oğurlanıb ,https://xeberler.az/new/details/din:-oten-gun-bank-kartlarindan-14-mine-yaxin-vesait-ogurlanib--35516.htm,https://xeberler.az/img/mid/42304.jpg,18-06-2025, 11:24,TƏHLÜKƏSİZLİK ,"Bir sıra şəxslərin bank hesablarından iyunun 17-də 6970, 3823, 840, 830, 590, 300, 153, 120, 61 və 31 manat kiber üsulla oğurlanıb.Xeberler.az bildirir ki, bu barədə Daxili İşlər Nazirliyi (DİN) məlumat yayıb.DİN xatırladıb ki, bu cür cinayətlər, əsasən, naməlum nömrələrdən gələn zəng və SMS-lər, saxta saytlar və şübhəli platformalar vasitəsilə törədilir.Nazirlik bir daha diqqətə çatdırıb ki, naməlum nömrələrdən gələn zənglərə və mesajlara cavab verilməməlidir:""Tövsiyə edilir ki, SMS, e-poçt və messencerlərdəki şübhəli linklərə daxil olmayın, bank kartınızın nömrəsini, PIN kodunu, CVV kodunu, OTP (birdəfəlik şifrə) kimi məlumatları heç bir halda paylaşmayın. Tanımadığınız şəxslərə, həmçinin özünü bank və ya dövlət qurumu əməkdaşı kimi təqdim edənlərə inanaraq məlumatlarınızı verməyin"". ",2025-07-24 17:26:59.578664
 Nazir Rəşad Nəbiyev Ağdamda vətəndaşları qəbul edəcək ,https://xeberler.az/new/details/nazir-resad-nebiyev-agdamda-vetendaslari-qebul-edecek--35515.htm,https://xeberler.az/img/mid/42907.jpg,18-06-2025, 11:22,TƏDBİRLƏR ,"Rəqəmsal inkişaf və nəqliyyat naziri Rəşad Nəbiyev 20 iyun 2025-ci il tarixində saat 09:30-da Ağdam rayonunun Quzanlı qəsəbəsində yerləşən Heydər Əliyev Mərkəzində Tərtər, Ağdam, Bərdə, Ağcabədi, Goranboy, Laçın, Xocalı rayonları və Naftalan şəhərinin sakinlərini qəbul edəcək.Xeberler.az bildirir ki, Nazir bu bölgələrdə göstərilən nəqliyyat, telekommunikasiya, o cümlədən internet, teleradio yayımı və poçt xidmətləri sahəsində əhalini maraqlandıran məsələlərlə bağlı vətəndaşları dinləyəcək.Qəbula 19 iyun 2025-ci il tarixinə qədər Rəqəmsal İnkişaf və Nəqliyyat Nazirliyinin Çağrı mərkəzi (1655) və elektron poçtu ([email protected]), 010 250 48 48 və 012 598 58 58 (daxili 222 və 290) nömrəli telefonlar vasitəsilə yazılmaq mümkündür.Qeyd edək ki, qəbul mərkəzi icra hakimiyyəti orqanları və digər idarəetmə qurumları rəhbərlərinin şəhər və rayonlarda vətəndaşların qəbulu cədvəlinə əsasən həyata keçiriləcək. ",2025-07-24 17:27:00.398721
 Azercell və ADA-nın “İdeya İnkubasiyası Proqramı”nın finalı baş tutub ,https://xeberler.az/new/details/azercell-ve-ada-nin-ideya-inkubasiyasi-proqraminin-finali-bas-tutub--35514.htm,https://xeberler.az/img/mid/42906.jpg,18-06-2025, 11:18,MOBİL RABİTƏ ,"“Azercell Telekom” MMC və ADA Universiteti Fondunun əməkdaşlığı ilə həyata keçirilən “İdeya İnkubasiyası Proqramı” uğurla yekunlaşıb. Final mərhələsinin nəticələri ADA Universitetində təşkil olunan mükafatlandırma mərasimində elan olunub.Xeberler.az bildirir ki, builki proqram çərçivəsində ADA Universitetinin tələbələrindən ibarət 10 komanda innovativ ideyaları ilə birincilik uğrunda mübarizə aparıb. Layihə müddətində yarışçılar Azercell əməkdaşları və ADA Universitetinin müəllimləri tərəfindən keçirilən təlim və mentorluq sessiyalarında iştirak edib, ölkənin startap ekosistemi ilə yaxından tanış olublar və nəzəri biliklərini praktiki bacarıqlarla zənginləşdiriblər.Final mərhələsinə yüksəlmiş 5 komanda layihələrini peşəkar mentor və ekspertlərdən ibarət münsiflər heyəti qarşısında təqdim ediblər. Münsiflər heyətində Azercell-in Rəqəmsal Platformalar və Tədqiqatlar şöbəsinin rəhbəri Şahin Abdurəhimov və Data Analitikası və Süni İntellekt departamentinin aparıcı mütəxəssisi Süleyman Süleymanzadə yer alıblar. Layihələr problemin dəqiq təsviri, təqdim olunan biznes modelinin dayanıqlılığı, hədəf auditoriyaya uyğunluğu və rəqabət üstünlüyü kimi meyarlar əsasında qiymətləndirilib. Yekunda 3 komanda qalib elan olunub.Birinci yerə “Bereket” komandası layiq görülüb. Komandanın təqdim etdiyi tətbiq istifadəçilərə gündəlik qida seçimlərini asanlaşdırmaq məqsədilə ağıllı yemək planlaşdırma və alış-veriş dəstəyi təklif edir.İkinci yerin qalibi “VirtuCards” layihəsi olub. Bu rəqəmsal həll istifadəçilərə smartfonları vasitəsilə virtual kart funksionallığı təqdim edərək ofis və kampuslara təhlükəsiz giriş imkanı yaradır və ənənəvi plastik kartları əvəz edir.Üçüncü yerə isə “Papereasy” platforması çıxıb. Süni intellekt əsaslı bu həll akademik sənədləri müxtəlif jurnal və konfrans şablonlarına uyğun olaraq avtomatik təhlil etmək və formatlaşdırmaq imkanı verir və tədqiqat prosesini asanlaşdırır.Qalib komandalar pul mükafatı ilə təltif olunublar. Eyni zamanda, fərqlənmiş tələbələr, bilik və bacarıqlarını real iş mühitində tətbiq etmək imkanı əldə edərək Azercell-in təcrübə proqramında iştirak hüququ qazanıblar.Qeyd edək ki, “İdeya İnkubasiyası Proqramı” 2023-cü ildən etibarən keçirilir və gənclər arasında innovativ düşüncə tərzinin formalaşdırılması, həmçinin ölkədə startap ekosisteminin inkişafına dəstək məqsədi daşıyan mühüm təşəbbüslərdən biridir. ",2025-07-24 17:27:00.959036
 Günəşdə güclü alışma baş verib ,https://xeberler.az/new/details/gunesde-guclu-alisma-bas-verib--35513.htm,https://xeberler.az/img/mid/42899.jpg,18-06-2025, 09:12,KOSMOS ,"Günəşdə X sinifinə aid güclü alışma qeydə alınıb.Xeberler.az bildirir ki, bu barədə Rusiya Tətbiqi Geofizika İnstitutu məlumat yayıb.“İyunun 18-də Bakı vaxtı ilə saat 01:49-da Günəş ləkələri qrupunda rentgen diapazonunda 16 dəqiqə davam edən X1.3 alışması qeydə alınıb. Əslində bu, son üç həftədə ilk belə güclü alışmadır”, - institutdan bildirilib.Günəş alışmaları rentgen şüalarının gücündən asılı olaraq beş sinfə bölünür: A, B, C, M və X. Minimum A0.0 səviyyəsi Yerin orbitində hər kvadrat metrə 10 nanovat düşən radiasiya gücünə uyğundur.Növbəti hərfə keçərkən güc 10 dəfə artır. Partlamalar, adətən, Günəş plazmasının emissiyaları ilə müşayiət olunur, onların buludları isə Yerə çatmaqla maqnit fırtınalarına səbəb ola bilər ",2025-07-24 17:27:01.828259
 Uzun zaman aktiv olmayan peyk qeyri-adi radiosiqnal göndərib ,https://xeberler.az/new/details/uzun-zaman-aktiv-olmayan-peyk-qeyri-adi-radiosiqnal-gonderib--35512.htm,https://xeberler.az/img/mid/24635.jpg,18-06-2025, 09:08,KOSMOS ,"Kosmik eranın başlanğıcından bəri Yerətrafı orbitdə zaman-zaman “zombi-peyklər”, yəni uzun müddət susqunluqdan sonra qəfil siqnal göndərən cihazlar özlərini xatırladıb. Məsələn, 2012-ci ildə bir neçə həvəskar astronom müəyyən tezlikdə qeyri-adi radiosiqnallar aşkar etmişdi. Bu siqnallar dövri xarakter daşıyırdı, hər dörd saniyədən bir təkrarlanırdı.Xeberler.az bildirir ki, araşdırma nəticəsində məlum olub ki, bu siqnallar ABŞ-ın 1965-ci ildə Hərbi Hava Qüvvələri üçün peyk rabitə sisteminin sınaqlarını tutmaq məqsədilə orbitə buraxdığı LES-1 aparatından gəlir. Bu peyk 1967-ci ildən bəri “susmuşdu”. Mütəxəssislər ehtimal edir ki, illər ərzində günəş panelləri az miqdarda enerji toplayaraq köhnə batareyalara təsadüfi enerji ötürmüş ola bilər. Dörd saniyəlik fasilələrlə siqnalın gəlməsi isə peykin öz oxu ətrafında fırlanması ilə izah olunur.2018-ci ildə də buna bənzər hadisə baş verdi. Yer maqnetosferi ilə bağlı 2000–2005-ci illərdə məlumat toplayan IMAGE zondu yenidən siqnal verdi. Alimlər “dirilən” aparata proqram yeniləməsi etməyə və onu yenidən fəaliyyətə qaytarmağa cəhd göstərsələr də, bir neçə ay davam edən qeyri-sabit telemetriya ötürülməsindən sonra cihaz yenidən susdu.Lakin bu yaxınlarda baş verən hadisə əvvəlkilərdən kəskin şəkildə fərqlənir. Alimlər bunu “arXiv.org” serverində əlçatan olan məqalədə təsvir ediblər. Söhbət 2024-cü il iyunun 13-də Avstraliyadakı ASKAP radioteleskop kompleksi tərəfindən qeydə alınmış siqnaldan gedir. Bu siqnal tək, olduqca güclü və qeyri-adi dərəcədə qısa, yəni 30 nanosaniyədən az davam edib.Bu cür hadisələrdə alimlər adətən kainatın dərinliklərində baş verən dramatik hadisələri, məsələn, neytron ulduzlarının toqquşmasını və birləşməsini nəzərdə tuturlar. Lakin bu siqnalın xarakteristikası süni mənşəli siqnallara xas idi və “ölü” peyklərdən gələn tipik siqnallardan çox-çox daha güclü idi.Tədqiqatçılar mənbənin təxminən Yer səthindən 4500 km yüksəklikdə yerləşdiyini müəyyən ediblər. Onlar məlum orbitdə olan aparatlardan hansının həmin an bu hündürlükdə keçə biləcəyini araşdırarkən, “Relay 2” peykinin həmin ərazidən keçdiyini aşkar ediblər. Bu peyk 1967-ci ildən bəri fəaliyyətsizdir və NASA-nın ilk telekommunikasiya qurğularındandır. Hazırda hər iki ötürücüsü sıradan çıxmış hesab olunur və bu aparat orbitdə hərəkət edən “kosmik tullantı” sayılır.Alimlər “ölü” peyki bu cür siqnal göndərməyə nəyin vadar etdiyini araşdırırlar. Ehtimallardan biri uzun illər Günəş küləyi təsirindən yaranmış elektrostatik boşalmadır. Başqa versiyaya görə, səbəb mikrometeoritin ona zərbə vurması ola bilər. Alimlər bu hadisənin sırf enerji bərpasından qaynaqlanan təsadüfi elektron aktivlik olmadığını düşünür. Onların fikrincə, bu nümunə dərindən öyrənilməlidir. Çünki bu cür elektrik boşalmaları fəaliyyətdə olan peyklərə də ciddi zərər verə bilər. ",2025-07-24 17:27:02.360412
 Dövlət qurumlarının rəhbər nümayəndələri üçün kibertəhlükəsizlik seminarı keçirilib ,https://xeberler.az/new/details/dovlet-qurumlarinin-rehber-numayendeleri-ucun-kibertehlukesizlik-seminari-kecirilib--35511.htm,https://xeberler.az/img/mid/42898.jpg,17-06-2025, 19:37,TƏHLÜKƏSİZLİK ,"Azərbaycan Kibertəhlükəsizlik Mərkəzinin (AKM) təşəbbüsü və Elektron Təhlükəsizlik Xidmətinin tərəfdaşlığı ilə “Rəhbərlər üçün kibertəhlükəsizlik seminarı” silsiləsindən növbəti sessiya baş tutub.Xeberler.az məlumat verir ki, seminarda 20-yə yaxın dövlət qurumunun kibertəhlükəsizlik və informasiya təhlükəsizliyindən məsul olan rəhbər şəxslər iştirak ediblər.Seminarda Elektron Təhlükəsizlik Xidmətinin rəisi Samir Rəsulov rəqəmsallaşmanın fonunda artan kibertəhdidlərə qarşı önləyici tədbirlərin və informasiya təhlükəsizliyinin hərtərəfli təminatının dövlətimiz üçün kritik önəm kəsb etdiyini vurğulayıb.İnnovasiya və Rəqəmsal İnkişaf Agentliyinin İnformasiya təhlükəsizliyi departamentinin müdiri Şahmar Hacıyəhyayev çıxışı zamanı təcrübə mübadiləsi üçün şərait yaradan bu seminarın “Azərbaycan Respublikasının informasiya təhlükəsizliyi və kibertəhlükəsizliyə dair 2023-2027-ci illər üçün Strategiyası”nda müəyyən edilmiş tədbirlərin reallaşdırılması istiqamətində vacib addım olduğunu diqqətə çatdırıb.İki gün davam edən seminarda “Technion” Texnologiya İnstitutundan aparıcı ekspertlər kibertəhlükəsizliyin gündəmdə olan çağırışları və qabaqcıl təcrübələrini əhatə edən təqdimatlarla çıxış ediblər. Ekspertlər milli kibermüdafiə sistemləri, ən geniş yayılmış zərərverici proqramlara və haker hücumlarına qarşı qabaqlayıcı strategiyalar və digər kritik mövzular haqqında təcrübələrini bölüşüblər, eləcə də dövlət qurumlarının rəhbər nümayəndələri ilə fikir mübadiləsi aparıblar.İnteraktiv formatda keçən təqdimatların sonunda iştirakçıların sualları cavablandırılıb. Bundan əlavə, kibertəhdidlərin növünün təyin edilməsini özündə ehtiva edən simulyasiya keçirilib. ",2025-07-24 17:27:03.112228
" “Audiovizual mediada bərabərlik və informasiyaya əlçatanlıq"" müzakirə edilib ",https://xeberler.az/new/details/audiovizual-mediada-beraberlik-ve-informasiyaya-elcatanliq-muzakire-edilib--35510.htm,https://xeberler.az/img/mid/42894.jpg,17-06-2025, 19:35,TƏDBİRLƏR ,"Azərbaycan Respublikası Audiovizual Şurasının təşkilatçılığı ilə ""Audiovizual mediada bərabərlik və informasiyaya əlçatanlıq"" mövzusunda görüş keçirilib.Xeberler.az məlumat verir ki, görüşdə Əmək və Əhalinin Sosial Müdafiəsi Nazirliyinin tabeliyində olan Dayanıqlı və Operativ Sosial Təminat (DOST) Agentliyinin, Elm və Təhsil Nazirliyinin Uşaqların Müdafiəsi İdarəsinin, Azərbaycan Respublikası ərazisində fəaliyyət göstərən televiziya yayımçılarının nümayəndələri, o cümlədən qeyri-hökumət təşkilatlarının (QHT) təmsilçiləri iştirak ediblər.Tədbirin keçirilməsində əsas məqsəd ""Əlilliyi olan şəxslərin hüquqları haqqında"" Azərbaycan Respublikası Qanununda 11 aprel 2025-ci il tarixli dəyişikliklər və həmin Qanuna əlavə edilmiş 12-1-ci maddənin tələbləri, televiziyalarda işarət dilinin tətbiqinin hazırkı vəziyyəti, ortaya çıxan problemlər və onların həlli yollarının müzakirəsi olub.Açılış nitqi ilə çıxış edən Şuranın Aparat rəhbəri Fazil Novruzov inklüziv cəmiyyətin formalaşmasında, hamı üçün bərabər imkanlar yaradılması və yayımlanan informasiyanın hər kəs üçün əlçatan olması istiqamətində medianın, o cümlədən audiovizual medianın öhdəlikləri olduğunu qeyd edib. O bildirib ki, müasir dövrdə informasiya insan həyatının ayrılmaz hissəsidir: “Təhsil, səhiyyə, məşğulluq, hüquq və ictimai fəaliyyət sahələrində uğurlu iştirak üçün informasiyaya bərabər çıxışın həyati əhəmiyyət var. İnformasiya almaq hər bir insanın fundamental hüququdur. Bu hüququn təmin edilməsi yalnız texniki məsələ deyil, eyni zamanda, insan ləyaqətinin, bərabər imkanların və inklüziv cəmiyyət quruculuğunun əsas şərtidir”.Sonra DOST Agentliyinin İdarə Heyətinin sədrinin müavini Aygün Musayeva çıxış edib. O, bu mövzuda keçirilən görüşlərin, tədbirlərin əhəmiyyətini vurğulayıb. Sədr müavini daha sonra əlilliyi olan şəxslərlə bağlı dövlət siyasəti, həmin şəxslərin cəmiyyətə qazandırılması istiqamətində görülən işlərdən danışıb, informasiyaya əlçatanlığın təmin edilməsi istiqamətində aparılan monitorinqlər və həmin monitorinqlərin nəticələri barədə məlumat verib.Elm və Təhsil Nazirliyinin Uşaqların Müdafiəsi İdarəsinin rəis müavini Həbib Kərimov tam və ya qismən görmə, eşitmə və nitq məhdudiyyətli şəxslərin təhsilə cəlb edilməsi istiqamətində işlərin görüldüyünü, onların təhsillərinin davam etdirilməsi, idman, mədəniyyət və yaradıcılıq sahələrindəki bacarıqlarının təkmilləşdirilməsi istiqamətində müvafiq dövlət qurumları ilə koordinasiyalı fəaliyyətin qurulduğunu və bu əməkdaşlığın inkişaf etdirildiyini qeyd edib. Bildirib ki, əlilliyi olan şəxslərin cəmiyyətə qazandırılması istiqamətində media subyektləri və digər maraqlı tərəflərlə qarşılıqlı əməkdaşlığa daim hazırdırlar.Daha sonra Audiovizual Şuranın Hüquq və beynəlxalq əməkdaşlıq şöbəsinin baş məsləhətçisi Ayxan Sadıqlı ""Audiovizual mediada bərabərlik və informasiyaya əlçatanlıq"" mövzusunda təqdimatla çıxış edib. O, bu sahədə qanunvericilik aktları, beynəlxalq təcrübə, ölkədə fəaliyyət göstərən dövlət və ictimai yayımçıların məsuliyyəti və qanunvericiliklə tənzimləmə mexanizmləri ilə bağlı ətraflı məlumat verib.Tədbir çıxış və təqdimatlardan sonra interaktiv müzakirələrlə davam edib. Audiovizual yayımçılar tərəfindən işarət dilinin tətbiqi, yayımçıların öhdəlikləri, bu istiqamətdə görülən işlər, prosesin icrası zamanı ortaya çıxan problemlər və digər məsələlər barədə ətraflı müzakirələr aparılıb, təkliflər verilib. ",2025-07-24 17:27:03.608863
 “BilBacar” müsabiqəsinin qalibləri mükafatlandırılıb ,https://xeberler.az/new/details/bilbacar-musabiqesinin-qalibleri-mukafatlandirilib--35509.htm,https://xeberler.az/img/mid/42889.jpg,17-06-2025, 17:00,TƏDBİRLƏR ,"İyunun 17-də Elm və Təhsil Nazirliyi, Təhsil İnstitutu, Məktəbəqədər və Ümumi Təhsil üzrə Dövlət Agentliyinin birgə təşkilatçılığı ilə Bakı şəhəri 20 nömrəli məktəb-liseydə “BilBacar” müsabiqəsinin qaliblərinin mükafatlandırılma mərasimi keçirilib.Xeberler.az məlumat verir ki, tədbirdə çıxış edən elm və təhsil nazirinin müavini Firudin Qurbanov Elm və Təhsil Nazirliyi tərəfindən yaradıcı gənclərin üzə çıxarılması və inkişafı istiqamətində bir sıra layihələr reallaşdırıldığını bildirib. Qeyd edib ki, bu layihələrin əsas istiqamətini intellektual oyunlar təşkil edir.Daha sonra Təhsil İnstitutunun Qiymətləndirmə, Təhlil və Monitorinq Mərkəzinin direktoru İbrahim Baxışlı “BilBacar” layihəsinin nəticələri ilə bağlı təqdimatla çıxış edib.Milli Məclisin deputatı Ceyhun Məmmədov qalibləri təbrik edib. O əlavə edib ki, gənclərin bilikli və bacarıqlı olması üçün onlara davamlı dəstəyin göstərilməsi vacibdir.Tədbir çərçivəsində müsabiqənin təşkili ilə bağlı videoçarx nümayiş olunub. Qalib məktəblərlə yanaşı, fərqlənən şagirdlər də mükafatlandırılıb. Onlara diplom, medal və qiymətli hədiyyələr təqdim olunub. Mərasim şagirdlərin ifasında musiqi nömrələri ilə yekunlaşıb.Qeyd edək ki, 2024-cü ilin oktyabr ayından start verilmiş “BilBacar” müsabiqəsinin birinci mərhələsində respublikanın 2000-ə yaxın ümumi təhsil müəssisəsindən VIII, IX və X siniflər üzrə 170 minə yaxın şagird iştirak edib.Müsabiqənin əsas məqsədi şagirdlərin səriştə əsaslı tapşırıqlarla işləmə vərdişlərini inkişaf etdirmək, rəqəmsal platformada imtahan vermək bacarıqlarını formalaşdırmaq və xüsusi istedadlı şagirdləri olan qabaqcıl məktəbləri müəyyənləşdirməkdir. ",2025-07-24 17:27:04.213352
 “Azexport” Bolqarıstana ixrac üçün sərbəst satış sertifikatı təqdim edib ,https://xeberler.az/new/details/azexport-bolqaristana-ixrac-ucun-serbest-satis-sertifikati-teqdim-edib--35508.htm,https://xeberler.az/img/mid/42888.jpg,17-06-2025, 16:53,E-TİCARƏT ,"İqtisadi İslahatların Təhlili və Kommunikasiya Mərkəzinin operatoru olduğu “Azexport” portalı tərəfindən yenidən Azərbaycanda istehsal olunan spirtli içkilərin Bolqarıstan Respublikasına ixracı üçün sərbəst satış sertifikatları təqdim olunub.Xeberler.az bildirir ki, portalın rəhbəri Ayxan Qədəşov bildirib ki, sərbəst satış sertifikatı Azərbaycanın qeyri-neft-qaz sektoru üzrə ixrac potensialının artırılmasına, xüsusilə Avropa bazarlarında yerli məhsulların mövqeyinin möhkəmləndirilməsinə mühüm töhfə verir: “Bu sertifikat təkcə hüquqi sənəd deyil, həm də ""Made in Azerbaijan"" brendinin keyfiyyət göstəricisidir. Bolqarıstan kimi Avropa İttifaqına üzv ölkələrə ixrac üçün tələb olunan texniki və sanitar-epidemioloji tələblərə uyğunluğu təsdiqləyən bu sənəd yerli istehsalçıların beynəlxalq bazarlara daha sürətli və rəqabətədavamlı şəkildə çıxmasına şərait yaradır.”A. Qədəşov əlavə edib ki, “Azexport” portalı sahibkarlara xidmətlər göstərməklə yanaşı, onların məhsullarının yeni bazarlara çıxışına dair strateji dəstək də verir.Qeyd edək ki, sərbəst satış sertifikatı Azərbaycan Respublikası Prezidentinin 12 sentyabr 2017-ci il tarixli müvafiq Fərmanına uyğun olaraq, “Azexport” portalı tərəfindən təqdim olunur. Sertifikat ixrac olunan malın Azərbaycan Respublikasında sərbəst dövriyyədə olduğunu, aidiyyəti dövlət orqanları və qurumları tərəfindən sertifikatlaşdırıldığını və standartlara cavab verdiyini təsdiq edir.Ümumilikdə, 2018-ci ilin aprel ayından 2025-ci ilin iyun ayına kimi 761 adda məhsula sərbəst satış sertifikatı verilib. Sertifikatın verilməsi “Made in Azerbaijan” məhsullarının əvvəllər ixracda çətinlik yaranan 100-dən artıq Amerika qitəsi, Asiya, Okeaniya, Avropa və Körfəz ölkələrinə ixracını asanlaşdırıb.Sərbəst satış sertifikatı əldə etmək istəyən sahibkarlar “www.azexport.az” portalı vasitəsilə müraciət edə bilərlər. ",2025-07-24 17:27:04.556440
 “Dövlət orqanları arasında sənəd mübadiləsinin elektronlaşdırılması haqqında” qanuna dəyişiklik edilib ,https://xeberler.az/new/details/dovlet-orqanlari-arasinda-sened-mubadilesinin-elektronlasdirilmasi-haqqinda-qanuna-deyisiklik-edilib--35507.htm,https://xeberler.az/img/mid/36489.jpg,17-06-2025, 15:45,QANUNVERİCİLİK ,"“Dövlət orqanları (qurumları) arasında sənəd mübadiləsinin elektronlaşdırılması haqqında” Azərbaycan Respublikası Prezidentinin 2023-cü il 1 avqust tarixli 2279 nömrəli Fərmanının icrası ilə əlaqədar Azərbaycan Respublikası Prezidentinin bəzi fərmanlarında dəyişiklik edilib.Xeberler.az bildirir ki, bununla əlaqədar Azərbaycan Respublikasının Prezidenti İlham Əliyev Fərman imzalayıb. ",2025-07-24 17:27:05.265428
 İnformasiya və rabitə sektorunun gəlirləri artıb ,https://xeberler.az/new/details/informasiya-ve-rabite-sektorunun-gelirleri-artib--35506.htm,https://xeberler.az/img/mid/41270.jpg,17-06-2025, 15:32,PROQRAMLAR ,"Bu ilin yanvar-may aylarında Azərbaycanda informasiya və rabitə sahəsində fəaliyyət göstərən müəssisələr tərəfindən 1416,9 milyon manat dəyərində xidmət göstərilib.Xeberler.az bildirir ki, bu barədə Dövlət Statistika Komitəsindən bildirilib.Məlumata görə, bu, əvvəlki ilin eyni dövrü ilə müqayisədə real ifadədə 7,3% çoxdur.Bu göstəricinin 74,3%-i əhali tərəfindən istehlak olunub. Xidmətlərdən əldə edilən gəlirin 34,6%-i və ya 490,3 milyon manatı mobil telefon rabitəsi sahəsində formalaşıb. ",2025-07-24 17:27:05.501833
 Azərbaycan və Türkiyə informasiya mübadiləsinin gücləndirilməsini müzakirə edib ,https://xeberler.az/new/details/azerbaycan-ve-turkiye-informasiya-mubadilesinin-guclendirilmesini-muzakire-edib--35505.htm,https://xeberler.az/img/mid/42887.jpg,17-06-2025, 15:29,TƏDBİRLƏR ,"Azərbaycan Mətbuat Şurasının İdarə Heyətinin üzvləri Türkiyənin Azərbaycandakı səfirliyində olublar.Xeberler.az bildirir ki, bu barədə Mətbuat Şurasından məlumat verilib.Bildirilib ki, 15 İyun - Milli Qurtuluş Günü və Azərbaycan milli mətbuatının 150 illiyi münasibətilə təbriklərini çatdıran səfir Birol Akgün Azərbaycan və Türkiyə arasında 2021-ci ildə imzalanmış Şuşa Bəyannaməsinin tarixi əhəmiyyətinə diqqət çəkib. Ali diplomatik təmsilçi hər iki ölkənin media əməkdaşlığının dərinləşdirilməsi istiqamətindəki planlar barədə də məlumat verib.Mətbuat Şurasının sədri Rəşad Məcid görüşün faydalı fikir mübadiləsinin aparılması baxımından əhəmiyyətli olacağına əminliyini vurğulayıb. Şura sədri, həmçinin Milli Qurtuluş Gününün xalqımızın taleyindəki rolundan, Şuşa Bəyannaməsinin gələcək onilliklər üçün yol xəritəsini müəyyən edən müstəsna sənəd kimi əhəmiyyətindən söz açıb, Azərbaycan və Türkiyənin media həmrəyliyinin möhkəmləndirilməsinin vacibliyinə toxunub.İdarə Heyətinin üzvləri Azərbaycanın və Türkiyənin media gündəminə dair spesifik məqamlarla bağlı fikirlərini açıqlayıb, suallarını ünvanlayıblar. Xüsusən, Türkiyənin bəzi media orqanlarında iki qardaş ölkə arasında etimada xələl gətirməyə hesablanmış yazıların yolverilməzliyi vurğulanıb, belə hallara qarşı birgə mübarizənin vacibliyindən bəhs olunub.Görüşdə əməkdaşlığın perspektivləri, o cümlədən informasiya mübadiləsinin daha da gücləndirilməsi yolları və mövcud istiqamətdə həyata keçirilməsi nəzərdə tutulan gələcək fəaliyyət müzakirə edilib. ",2025-07-24 17:27:05.832956
 Keyfiyyət informasiya sistemi haqqında əsasnamə hazırlanacaq ,https://xeberler.az/new/details/keyfiyyet-informasiya-sistemi-haqqinda-esasname-hazirlanacaq--35504.htm,https://xeberler.az/img/mid/39593.jpg,17-06-2025, 13:42,TƏNZİMLƏMƏ ,"Keyfiyyət informasiya sistemi haqqında əsasnamə hazırlanacaq.Xeberler.az bildirir ki, Prezident İlham Əliyev bununla bağlı fərman imzalayıb.Fərmana əsasən, Nazirlər Kabineti altı ay müddətində Keyfiyyət informasiya sistemi haqqında əsasnaməni təsdiq edib Azərbaycan Respublikasının Prezidentinə məlumat verməlidir.Eyni zamanda Nazirlər Kabineti Sistemdən istifadə haqqının məbləği, ödənilməsi və ondan istifadə qaydasını da altı ay müddətində təsdiq etməlidir. ",2025-07-24 17:27:06.395240
 İsrail hakerləri: İranın “SEPAH” bankına kiberhücum etmişik ,https://xeberler.az/new/details/israil-hakerleri:-iranin-sepah-bankina-kiberhucum-etmisik--35503.htm,https://xeberler.az/img/mid/41103.jpg,17-06-2025, 13:40,TƏHLÜKƏSİZLİK ,"İsraillə əlaqəli “Gonjeshke Darande” haker qrupu İranın “SEPAH” bankına qarşı genişmiqyaslı kiberhücum həyata keçirdiyini və onun bütün məlumatlarını məhv etdiyini bildirib.Xeberler.az “Times of Israel”ə istinadən məlumat verir ki, ""SEPAH” bankı beynəlxalq sanksiyalardan yan keçən və İran xalqının pullarını proksi terror qruplarını, ballistik raket və hərbi nüvə proqramını maliyyələşdirmək üçün istifadə edən bir qurum idi"", - haker qrupunun bəyanatında deyilir.""Bu əməliyyatı mümkün edən cəsur iranlılara təşəkkür edirik"", - qrup əlavə edib.“Gonjeshke Darande” son illərdə İrana qarşı bir neçə kiberhücuma, o cümlədən yanacaqdoldurma məntəqələrinə və poladtökmə zavoduna qarşı kiberhücumlara görə məsuliyyəti öz üzərinə götürüb.Daha əvvəl İran mediasında “SEPAH”ın filiallarının bu gün açılmadığı barədə məlumat yayılmışdı. İran sosial şəbəkə seqmentində həmçinin bank müştərilərinin öz hesablarına daxil ola bilmədikləri barədə məlumatlar da yer alıb. ",2025-07-24 17:27:07.486837
 PUA-larla əlaqədar yeni dövlət rüsumları müəyyənləşib ,https://xeberler.az/new/details/pua-larla-elaqedar-yeni-dovlet-rusumlari-mueyyenlesib--35502.htm,https://xeberler.az/img/mid/35771.jpg,17-06-2025, 13:15,QANUNVERİCİLİK ,"PUA-lara əlaqədar yeni dövlət rüsumları müəyyənləşib.Xeberler.az məlumat verir ki, bu, Prezident İlham Əliyevin təsdiqlədiyi ""Aviasiya haqqında"" qanuna dəyişikliklərdə əksini tapıb.Qanuna əsasən, pilotsuz uçuş aparatları istismarçılarına istismarçı sertifikatının və aviasiya personalına şəhadətnamələrin, vəsiqələrin və ya sertifikatların verilməsi üçün 15 manat dövlət rüsumu müəyyənləşib.Pilotsuz uçuş aparatlarına qeydiyyat sertifikatının, pilotsuz uçuş aparatları istismarçılarına əməliyyat icazəsinin, məsafədən idarə edən pilotlara (operatorlara) şəhadətnamələrin və model pilotsuz uçuş aparatı klubları və ya assosiasiyalarına icazələrin verilməsi üçün isə 10 manat dövlət rüsumu tətbiq olunacaq. ",2025-07-24 17:27:07.759637
 İİTKM ali mükafata layiq görülüb ,https://xeberler.az/new/details/iitkm-ali-mukafata-layiq-gorulub--35501.htm,https://xeberler.az/img/mid/42882.jpg,17-06-2025, 13:10,TƏDBİRLƏR ,"İqtisadi İslahatların Təhlili və Kommunikasiya Mərkəzi (İİTKM) ABŞ-nin “World Economic Magazine Inc.” təşkilatının təşkil etdiyi “World Economic Magazine Awards 2025” beynəlxalq müsabiqəsində “Texnologiya” nominasiyası üzrə ali mükafata layiq görülüb.Xeberler.az bildirir ki, Nüfuzlu mükafat “Ağıllı monitorinq və qiymətləndirmə sahəsində mükəmməllik mükafatı - Azərbaycan 2025 (Excellence Award for Smart Monitoring and Evaluation – Azerbaijan 2025)” adlanır.İİTKM-in İqtisadi təhlil şöbəsinin baş məsləhətçisi Rəşad Nəcəflinin sözlərinə görə, mükafatın təqdim edilməsində Mərkəzin Nazirlər Kabinetinin tapşırığı əsasında “İşğaldan azad edilmiş ərazilərə Böyük Qayıdışa dair I Dövlət Proqramı”nın icrasının monitorinqi və qiymətləndirilməsi məqsədilə rəqəmsal platforma yaratması, bu çərçivədə layihə idarəetməsi, data analitikası, coğrafi informasiya sistemləri, videomüşahidə və süni intellekt imkanlarından səmərəli istifadəsi əsas meyar kimi götürülüb.Rəşad Nəcəfli bildirir ki, bu tanınma Mərkəzin Coğrafi İnformasiya Sistemləri (CİS) və videomüşahidə texnologiyaları vasitəsilə real vaxtda məlumat izləmə, risklərin qabaqcadan təhlili və Dəyərə əsaslanan idarəetmə (CPI, SPI) modellərinin tətbiqi, ictimaiyyətlə əlaqə üçün süni intellekt əsaslı çatbot həlli, OECD/DAC qiymətləndirmə meyarlarına uyğun şəffaf, çoxagentli performans monitorinqi kimi komponentlərlə rəqəmsal dövlət idarəçiliyi və ağıllı qiymətləndirmə təcrübəsində nümunəvi model yaratmasını təsdiqləyir.Qeyd edək ki, “World Economic Magazine Awards 2025” müsabiqəsində “Texnologiya” nominasiyası üzrə İİTKM-lə yanaşı, böyük milli və regional şirkətlər də iştirak ediblər. Bu mükafat Mərkəzin qlobal səviyyədə rəqabət qabiliyyətini və texnologiya sahəsində liderlik potensialını nümayiş etdirir.Azərbaycanın dövlət texnologiyalarına (GovTech) dair əldə etdiyi bu ali beynəlxalq mükafat Prezident İlham Əliyevin iqtisadi islahatlar sahəsində, o cümlədən proqram idarəetməsi və nəticəəsaslı büdcə istiqamətində apardığı uğurlu siyasətə verilmiş daha bir yüksək beynəlxalq qiymət kimi dəyərləndirilir. Dövlət başçısının təşəbbüsü və rəhbərliyi ilə formalaşan iqtisadi islahatların idarə edilməsi modeli dünya üçün nümunə təşkil edir.Mənbə: https://awards.worldecomag.com/world-economic-magazine-2025-award-winners/ ",2025-07-24 17:27:08.384960
 RİNN nümayəndələri ilə Beynəlxalq Mülki Aviasiya Təşkilatının rəsmiləri görüşüb ,https://xeberler.az/new/details/rinn-numayendeleri-ile-beynelxalq-mulki-aviasiya-teskilatinin-resmileri-gorusub--35500.htm,https://xeberler.az/img/mid/42884.jpg,17-06-2025, 13:07,TƏDBİRLƏR ,"Parisdə rəqəmsal inkişaf və nəqliyyat nazirinin müavini Elmin Məmmədovun rəhbərlik etdiyi nümayəndə heyəti ilə Beynəlxalq Mülki Aviasiya Təşkilatının (ICAO) Baş katibi Xuan Karlos Salazar və ICAO-nun Avropa və Şimali Atlantika Bürosunun regional direktoru Nikolas Rallo arasında görüş keçirilib.Xeberler.az bildirir ki, görüşdə 2024-cü il 25 dekabr tarixində “Azərbaycan Hava Yolları” aviaşirkətinin “Embraer 190” tipli təyyarəsinin qəzaya uğraması ilə bağlı aparılan araşdırmaların gedişatı müzakirə olunub. Həmçinin aviasiya təhlükəsizliyi, uçuşların təhlükəsizliyi, aviasiya mütəxəssislərinin hazırlanması, onların bilik və bacarıqlarının artırılması, o cümlədən ölkəmizdə sahə üzrə tənzimləyici qurumun fəaliyyətinin beynəlxalq standartlara uyğun təkmilləşdirilməsi istiqamətində həyata keçirilən tədbirlər və ikitərəfli əməkdaşlığın inkişafı məqsədi ilə nəzərdə tutulan planlar barədə fikir mübadiləsi aparılıb.Aviasiya qəzalarının araşdırılmasının prioritet olduğunu qeyd edən ICAO nümayəndələri bu sahədə Azərbaycanın müvafiq dəstəyinin zəruriliyini bildiriblər. Tərəflər mülki aviasiya uçuşlarının bütün təhlükəsizlik standartlarına uyğun həyata keçirilməsinin vacibliyini vurğulayıblar.Görüşdə aviasiya və uçuşların təhlükəsizliyi istiqamətləri üzrə tənzimləmənin təkmilləşdirilməsi, habelə effektiv dövlət nəzarətinin həyata keçirilməsini dəstəkləmək və ICAO-nun standartlarına tam uyğunluğunu təmin etmək məqsədilə təlim proqramlarının həyata keçirilməsinin vacibliyi bildirilib. Bundan əlavə, müxtəlif sahələr üzrə ICAO tərəfindən texniki yardım proqramları çərçivəsində təyin olunan ekspertlərin iştirakı ilə potensialın gücləndirilməsi sahəsində tərəfdaşlığa xüsusi diqqət yetirilməsi barəsində razılığa gəlinib. ICAO-nun Bacarıqların İnkişafı və İcra Bürosu (CDI) vasitəsilə ikitərəfli əməkdaşlığın davam etdirilməsi qərara alınıb.Tərəflər ICAO ilə Dövlət Mülki Aviasiya Agentliyi və Azərbaycan Respublikasının operatorları arasında müxtəlif istiqamətlərdə əməkdaşlığı genişləndirmək barədə razılığa gəliblər. Azərbaycan tərəfi uçuş təhlükəsizliyi, aviasiya təhlükəsizliyi və ətraf mühitin mühafizəsi sahələrində beynəlxalq standartların qlobal miqyasda tətbiqində ICAO ilə birgə fəaliyyətin dəstəklənməsinə sadiqliyini bir daha təsdiqləyib. ",2025-07-24 17:27:09.239013
 Azercell Ucal Haqverdiyevin rəsm əsərlərindən ibarət kitab təqdim edib ,https://xeberler.az/new/details/azercell-ucal-haqverdiyevin-resm-eserlerinden-ibaret-kitab-teqdim-edib--35499.htm,https://xeberler.az/img/mid/42872.jpg,17-06-2025, 12:50,TƏDBİRLƏR ,"12 iyun 2025-ci il tarixində görkəmli rəssam Ucal Haqverdiyevin 65 illik yubileyi münasibətilə “Ucal sənətdə, xatirələrdə, qəlblərdə…” adlı tədbir keçirilib. Rəssamın xatirəsinə həsr olunmuş gecədə tanınmış mədəniyyət və incəsənət xadimləri, ictimaiyyət nümayəndələri iştirak ediblər. Tədbirdə rəssamın həyat və yaradıcılığına həsr olunmuş yeni kitabın təqdimatı da baş tutub.Xeberler.az bildirir ki, tədbirdə çıxış edən “Azercell Telekom”un Korporativ və Marketinq Ünsiyyət Vasitələri departamentinin direktoru Sona Abbasova Azercell-in təşəbbüsü və dəstəyi ilə ərsəyə gəlmiş kitabdan bəhs edərkən, - “Ucal Haqverdiyev kimi dahi sənətkarlarımızın irsini tanıtmaq və gələcək nəsillərə çatdırmaq bizim üçün xüsusi əhəmiyyət daşıyır, çünki milli mədəni irsimizin qorunması və tərənnüm edilməsi şirkətin korporativ sosial məsuliyyət strategiyasının əsas istiqamətlərindən biridir”, - deyə bildirib.“Azərpoçt” MMC Ucal Haqverdiyevin yubileyi münasibətilə rəssamın “Avtoportret”, “Dərviş” və “Gəzinti” əsərlərini əks etdirən xatirə poçt markaları buraxıb. Markaları tədbir iştirakçılarına nümayiş etdirən “Azərpoçt”un şöbə müdiri Sitarə Hüseynova bildirib ki, Ucal Haqverdiyevin yaradıcılığına həsr olunmuş markalar sənət irsinin filateliya vasitəsilə yaşadılmasına xidmət edir.Tədbirdə təqdim olunan digər layihə A-Solutions Elektron Pul Təşkilatının Ucal Haqverdiyevin əsərlərinə həsr olunmuş rəqəmsal kart kolleksiyası oldu. “Maliyyə və mədəniyyət bir arada” təşəbbüsü çərçivəsində ərsəyə gəlmiş bu təşəbbüsün məqsədindən danışan A-Solutions-un baş icraçı direktoru Həsən Həsənov bildirib:“Biz inanırıq ki, texnologiyanın gücü yalnız onun funksionallığında deyil, insanların gündəlik həyatına qatdığı dəyərlə ölçülür.”Tədbirin sonunda qonaqlara Ucal Haqverdiyevin yubileyi münasibətilə nəşr olunmuş kitab hədiyyə edilib. ",2025-07-24 17:27:09.835620
 Azərbaycan Animasiya Assosiasiyası Annecy festivalında təmsil olunub ,https://xeberler.az/new/details/azerbaycan-animasiya-assosiasiyasi-annecy-festivalinda-temsil-olunub--35498.htm,https://xeberler.az/img/mid/42878.jpg,17-06-2025, 12:46,PROQRAMLAR ,"Azərbaycan Animasiya Assosiasiyasının üzvləri Fransanın Ansi şəhərində keçirilən və dünyanın ən böyük animasiya festivalı olan Annecy Beynəlxalq Animasiya Filmləri Festivalında və MIFA marketində iştirak ediblər. Səfər zamanı Assosiasiyanın üzvləri tanınmış animasiya ulduzları ilə görüşüb, müxtəlif animasiya filmlərinin nümayişlərində və premyeralarına qatılıblar. Həmçinin MİFA marketində animasiya studiya, distributor, film fondları və beynəlxalq festivalların direktorları ilə görüşüb, gələcək əməkdaşlıq üçün fikir mübadiləsi aparıblar.Xeberler.az bildirir ki, bu fikirləri Assosiasiyasının sədri Rəşid Ağamalıyev deyib.Onun sözlərinə görə, Annecy festivalı ilə 2018-ci ildən əməkdaşlığa başlanılıb. “Bu əməkdaşlıq çərçivəsində Azərbaycan animasiyanı bütün dünyaya tanıtdıq, həmçinin ANİMAFİLM Beynəlxalq Animasiya Festivalının yerli müsabiqəsinin qaliblərinə Annecy festivalına səyahət şəraiti yaratdıq. 2023-cü ildə isə “Hədis” animasiya filmi Annecy-də müsabiqədə yarışıb. Annecy festivalı ilə əməkdaşlığın yerli kinematoqrafiya üçün strateji əhəmiyyət kəsb edir. Bu il Annecy festivalında Azərbaycan Animasiya Assosiasiyasının həmtəsisçisi, rejissor Nəzrin Ağamalıyeva və Assosiasiyanın üzvü, ANİMAFİLM Festivalının meneceri Aydan Kazımova iştirak ediblər. Onların səfəri Azərbaycan Respublikasının Kino Agentliyinin (ARKA) dəstəyi ilə reallaşıb. Annecy festivalında üçüncü iştirakçı Assosiasiyasının üzvü, animasiya rejissoru Zəhraxanım Quluzadə olub. O, 7-ci ANİMAFİLM Beynəlxalq Animasiya Festivalında “Çox düşünərkən” filminə görə “Ən yaxşı Azərbaycan qısametrajlı animasiya filmi” mükafatını qazanıb və səfəri uğuru sayəsində baş tutub. Bu mükafat ənənəvi olaraq ANİMAFİLM festivalı, Annecy Festivalı, Azərbaydandakı Fransa səfirliyi və Fransa İnstitutunun dəstəyi ilə təltif olunur”, -deyə R.Ağamalıyev əlavə edib. ",2025-07-24 17:27:10.637017
 Paytaxtda 43 mindən çox şagirdin elektron yerdəyişməsi aparılıb ,https://xeberler.az/new/details/paytaxtda-43-minden-cox-sagirdin-elektron-yerdeyismesi-aparilib--35497.htm,https://xeberler.az/img/mid/41780.jpg,17-06-2025, 12:43,İKT TƏHSİL ,"2024-2025-ci tədris ili ərzində Bakı Şəhəri üzrə Təhsil İdarəsinin tabeliyindəki ümumi təhsil müəssisələri üzrə 43 min 777 şagirdin elektron sistem (sy.edu.az) vasitəsilə bir məktəbdən digərinə yerdəyişməsi aparılıb.Xeberler.az bildirir ki, bu barədə Təhsil İdarəsindən məlumat verilib. Bildirilib ki, elektron sistem vasitəsilə şagird yerdəyişməsi valideynlərin rahatlığına, prosesin daha şəffaf və operativ həyata keçirilməsinə, əlavə vaxt itkisinin qarşısının alınmasına, ümumi tənzimlənmədə subyektiv amillərin aradan qaldırılmasına imkan verir.  ",2025-07-24 17:27:11.452306
 Fazil Novruzov: Əlilliyi olan şəxslər üçün informasiya əlçatan olmalıdır ,https://xeberler.az/new/details/fazil-novruzov:-elilliyi-olan-sexsler-ucun-informasiya-elcatan-olmalidir--35496.htm,https://xeberler.az/img/mid/42868.jpg,17-06-2025, 12:42,TV VƏ RADİO ,"Mediada, o cümlədən audiovizual mediada hamı üçün bərabər imkanlar olmalıdır. Fiziki göstəricilərə, əlilliyə baxmayaraq, hamının xəbərlərə, gündəlik aktual və cari məsələlərə çıxışı, əlçatanlığı təmin edilməlidir.Xeberler.az məlumat verir ki, bu fikirləri Azərbaycan Respublikası Audiovizual Şurasının təşkilatçılığı ilə Bakıda keçirilən “Audivizual mediada bərabərlik və informasiyaya əlçatanlıq“ mövzusunda keçirilən görüşdə Şuranın Aparat rəhbəri Fazil Novruzov bildirib.Onun sözlərinə görə, 2 ay əvvəl qüvvəyə minən “Əlilliyi olan şəxslərin hüquqları haqqında” Qanuna edilən dəyişikliklərin həyata keçməsində bir sıra dövlət qurumlarının və onların koordinasiyalı əməkdaşlığının rolu var: ""Təbii ki, bu qurumlardan əsası və aparıcısı Əmək və Əhalinin Sosial Müdafiəsi Nazirliyi və həmin nazirliyin tabeliyində fəaliyyət göstərən Dayanıqlı və Operativ Sosial Təminat (DOST) Agentliyidir. Bildiyimiz kimi, nazirliyin və agentliyin ən əsas fəaliyyət istiqaməti vətəndaşların, o cümlədən, əlilliyi olan vətəndaşların sosial müdafiəsi və təminatıdır. Elm və Təhsil Nazirliyinin, o cümlədən nazirliyin Uşaqların Müdafiəsi İdarəsinin də bu işdə kifayət qədər əməyi var. Yuxarıda qeyd etdiyim dəyişikliklərin içində elə bir yenilik mövcuddur ki, əslində görüşümüz də məhz həmin maddə ilə əlaqədardır. Həmin yenilik media ilə, daha doğrusu, audiovizual media ilə sıx əlaqəlidir. Bayaq qeyd etdiyim koordinasiyalı fəaliyyətin içində bununla bağlı Audiovizual Şuranın da işini qeyd etməyim yerinə düşər. Ümumiyyətlə, media sahəsində son illər həyata keçirilən sistemli islahatlar əlilliyi olan şəxslər və media əlaqələrindən də yan keçməyib"", - deyə o bildirib.Fazil Novruzov bildirib ki, əlilliyi olan şəxslərin hüquqlarının mediada qorunması və digər realizə məsələləri insan hüquq və azadlıqlarının qorunmasının ayrılmaz tərkib hissəsidir: ""Əlilliyi olan şəxslərin hüquqlarının qorunması bərabərlik prinsipinin həyata keçirilməsi deməkdir. Əlilliyi olan şəxslərin hüquqları qorunduqda, onlar cəmiyyətin fəal üzvlərinə çevrilirlər. Bu da insan hüquq və azadlıqlarının həyata keçirilməsi üçün sağlam və demokratik cəmiyyətin formalaşmasına şərait yaradır. Əlilliyi olan şəxslərin hüquqlarının qorunması sadəcə sosial məsuliyyət deyil, eyni zamanda, insan hüquqlarının birbaşa tətbiqidir. Onların hüquqlarının təmin olunması, ümumilikdə cəmiyyətin hüquq sisteminin və insan azadlıqlarına münasibətin gücü və ədalətli olduğunun göstəricisidir. Müasir dövrdə informasiya insan həyatının ayrılmaz hissəsidir. Təhsil, səhiyyə, məşğulluq, hüquq və ictimai fəaliyyət sahələrində uğurlu iştirak üçün informasiyaya bərabər çıxış həyati əhəmiyyət daşıyır. Əlilliyi olan şəxslər üçün informasiya onların fiziki və ya intellektual imkanlarına uyğun formada təqdim edildikdə əlçatan sayılır. Qısaca əlilliyi olan şəxslər üçün əlçatan informasiya dedikdə informasiyanın həmin şəxslərin fiziki, duyğu və intellektual imkanlarına uyğun şəkildə təqdim olunması deməkdir. Eyni zamanda, mediada əlçatanlığın təkmilləşdirilməsi üçün həm texniki, həm də hüquqi baza gücləndirilməlidir. Sonda qeyd etmək istərdim ki, inklüziv informasiya mühiti təkcə əlilliyi olan şəxslər üçün deyil, ümumilikdə cəmiyyət üçün bir inkişaf göstəricisidir və əlilliyi olan vətəndaşlarımızın informasiya resurslarına bərabər çıxışı həm bu günümüzün, həm də gələcəyimizin məsuliyyətidir"", - deyə o vurğulayıb. ",2025-07-24 17:27:11.863077
 Bakıda “Fintex Sammit 2025” keçiriləcək ,https://xeberler.az/new/details/bakida-fintex-sammit-2025-kecirilecek--35495.htm,https://xeberler.az/img/mid/42867.jpg,17-06-2025, 11:28,TEXNOLOGİYA ,"Azərbaycan Banklar Assosiasiyası (ABA) və Azərbaycan Respublikasının Mərkəzi Bankının təşkilatçılığı, Rəqəmsal İnkişaf və Nəqliyyat Nazirliyi, İqtisadi İslahatların Təhlili və Kommunikasiya Mərkəzinin dəstəyi və “Visa” şirkətinin qlobal tərəfdaşlığı ilə iyunun 24-25-də “Fintex Sammit 2025 – Maliyyə və Texnologiyalar Sərgisi” keçiriləcək.Xeberler.az məlumat verir ki, “Bankçılıq və maliyyə ekosistemində yeni trendlər: Rəqəmsal inteqrasiya, fintex tərəfdaşlıqları və kibertəhlükəsizlik” mövzusuna həsr olunan sammit regionda rəqəmsal transformasiyanın və innovasiya yönümlü əməkdaşlığın aparıcı platforması kimi çıxış edir.İki gün davam edəcək sammit çərçivəsində 7 tematik panel üzrə yüksək səviyyəli müzakirələr aparılacaq. Əsas diqqət maliyyə texnologiyalarının tətbiqi, rəqəmsal ödəniş ekosistemləri, süni intellektin bankçılıqda istifadəsi, açıq bankçılıq, regtech həlləri və dinamik şəkildə inkişaf edən bank-fintex əməkdaşlıq modellərinə yönələcək. Eyni zamanda, kibertəhlükəsizlik və rəqəmsal mühitdə məlumatların mühafizəsi üzrə çağırışlar da geniş şəkildə müzakirə ediləcək.Tədbirdə ABŞ, Avropa İttifaqı, MDB, Yaxın Şərq və Asiya-Sakit okean regionları da daxil olmaqla 300-ə yaxın beynəlxalq və regional təşkilat iştirak edəcək. Ümumilikdə 1500-dən çox nümayəndənin, o cümlədən dövlət qurumları, kommersiya bankları, fintex şirkətləri, ödəniş texnologiyaları təminatçıları, investorlar, diplomatik nümayəndəliklər və akademik institutların təmsilçilərinin iştirakı gözlənilir. Tədbirdə 50-yə yaxın yerli və beynəlxalq spiker maliyyə texnologiyalarındakı trendləri və qabaqcıl təcrübələri bölüşəcək.Sammit çərçivəsində Azərbaycan Banklar Assosiasiyası ilə Qazaxıstan Maliyyəçilər Assosiasiyası, eləcə də Türkdilli Dövlətlərin Kredit Büroları arasında qarşılıqlı əməkdaşlığı gücləndirən anlaşma memorandumları imzalanacaq.“Visa” şirkətinin Azərbaycandakı ölkə meneceri Nurlan Hacıyev deyib: “Visa üçün Fintex Sammitin dəstəkləməsi Azərbaycanda fintex sahəsinin inkişafına sadiqliyimizi bir daha təsdiq etmək üçün fürsətdir. Ekspertləri, biznes, dövlət və bank sektorunun nümayəndələrini ödəmə texnologiyalarının gələcəyini müzakirə etmək üçün bir araya gətirən bu mühüm tədbirin illər boyu tərəfdaşı olmaqdan şərəf duyuruq. Azərbaycan özünü rəqəmsal transformasiyanın regional lideri kimi isbat etmişdir, və “Visa” bu strateji bazara yatırımlarını davam etdirərək daha əlçatan, təhlükəsiz və effektiv ödəmə infrastrukturunun yaradılmasına öz töhfəsini verməyə davam edir”.Qeyd edək ki, Fintex Sammit Bakıda hər il keçirilən iki əsas beynəlxalq maliyyə tədbirindən biridir. Digər nüfuzlu platforma isə Beynəlxalq Bankçılıq Forumudur. ",2025-07-24 17:27:12.588018
 270 təhsil müəssisəsində “Rəqəmsal bacarıqlar” layihəsi tətbiq olunub ,https://xeberler.az/new/details/270-tehsil-muessisesinde-reqemsal-bacariqlar-layihesi-tetbiq-olunub--35494.htm,https://xeberler.az/img/mid/42866.jpg,17-06-2025, 11:25,İKT TƏHSİL ,"2024-2025-ci tədris ilində paytaxtın 270 təhsil müəssisəsində “Rəqəmsal bacarıqlar” layihəsi tətbiq olunub.Xeberler.az bildirir ki, layihə Bakı Şəhəri üzrə Təhsil İdarəsinin tabeliyindəki məktəblərdə 9 323 sinif üzrə 256 996 şagirdi əhatə edib.Layihə çərçivəsində 6 030 müəllim müvafiq təlimlərdən keçib.Həmçinin şagirdlər arasında “Kod Saatı: Rəqəmsal gələcəyə addım” müsabiqəsi təşkil olunub. ",2025-07-24 17:27:12.878144
 DİN: Ötən gün bank kartlarından 5 min manatdan çox pul oğurlanıb ,https://xeberler.az/new/details/din:-oten-gun-bank-kartlarindan-5-min-manatdan-cox-pul-ogurlanib--35493.htm,https://xeberler.az/img/mid/40287.jpg,17-06-2025, 11:14,TƏHLÜKƏSİZLİK ,"Daxili İşlər Nazirliyi (DİN) vətəndaşlara kiberdələduzluq halları ilə bağlı növbəti çağırış edib.Xeberler.az bildirir ki, DİN-dən verilən məlumata görə, müraciətdə deyilir:""Naməlum nömrələrdən gələn zənglər və mesajlar vasitəsilə vətəndaşların şəxsi və maliyyə məlumatlarının ələ keçirilməsi cəhdlərinin qarşısının alınması məqsədilə Daxili İşlər Nazirliyi əhalini diqqətli olmağa çağırır.İyunun 16-da bir sıra şəxslərin bank hesablarından 3146, 900, 400, 318, 240, 70 manat və 15 dollar kiber üsulla oğurlanıb.Daxili İşlər Nazirliyi bir daha diqqətə çatdırır ki, naməlum nömrələrdən gələn zənglərə və mesajlara cavab verilməməlidir.Tövsiyə edilir ki, SMS, e-poçt və messencerlərdəki şübhəli linklərə daxil olmayın, bank kartınızın nömrəsini, PIN kodunu, CVV kodunu, OTP (birdəfəlik şifrə) kimi məlumatları heç bir halda paylaşmayın. Tanımadığınız şəxslərə, həmçinin özünü bank və ya dövlət qurumu əməkdaşı kimi təqdim edənlərə inanaraq məlumatlarınızı verməyin"". ",2025-07-24 17:27:13.498844
 Cənubi Qafqazın ən böyük oyun festivalı sona çatıb ,https://xeberler.az/new/details/cenubi-qafqazin-en-boyuk-oyun-festivali-sona-catib--35492.htm,https://xeberler.az/img/mid/42858.jpg,17-06-2025, 11:05,OYUNLAR ,"AZCON Holding şirkətlərindən olan “Aztelekom” MMC-nin baş sponsorluğu ilə Bakıda keçirilən Cənubi Qafqazın ən böyük illik oyun festivalı “GAMESUMMIT 2025” 8 iyunda uğurla başa çatıb.Xeberler.az məlumat verir ki, “GAMESUMMIT 2025” çərçivəsində keçirilmiş konfransda oyun sənayesindəki son tendensiyalar, biznes proseslərində oyunlaşdırma, rəqəmsal təhsil və Azərbaycanın yaradıcı sənaye ixrac imkanları geniş şəkildə müzakirə olunub. Sammitdə təşkil olunan kiberidman turnirləri, “Kospiley” festivalı və “K-pop” şou, yarmarka və merç zonası, eləcə də tərtibatçı və nəşr zonaları iştirakçılar tərəfindən böyük maraqla qarşılanıb.Tədbir, həmçinin oyun sənayesinə daxil olmaq və bazarın liderləri ilə birbaşa əlaqə qurmaq istəyən gənc mütəxəssislər, tələbələr və həvəskarlar üçün də əhəmiyyətli imkanlar yaradıb. Belə ki, ayrılmış xüsusi zonada iştirakçılara mentorluq və karyera məsləhətləri, tanınmış mütəxəssislər tərəfindən keçirilən master-klaslar, tanışlıq və əlaqə imkanları təqdim olunub.“Aztelekom”un “GAMESUMMIT” tədbirinə verdiyi dəstək şirkətin innovasiya və yaradıcılığa verdiyi önəmi, eləcə də “Azərbaycan Respublikasında Rəqəmsal İnkişaf Konsepsiyası”na uyğun şəkildə ölkəmizdə sürətlə inkişaf edən rəqəmsal ekosistemə töhfə vermək niyyətini əks etdirir. “Aztelekom” oyun həvəskarlarını, tərtibatçıları və rəqəmsal istedadları bir araya gətirən bu kimi platformaları təşviq etməklə yeni nəsil texnologiya mütəxəssislərini həvəsləndirmək və yüksəksürətli bağlantının açdığı imkanları geniş auditoriyaya nümayiş etdirmək niyyətindədir.Qeyd edək ki, uğurla yekunlaşmış “Onlayn Azərbaycan” meqalayihəsinin əsas operatoru olan “Aztelekom” MMC son bir ildə 3 müxtəlif nüfuzlu beynəlxalq mükafata (“Speedtest Award for Fastest Fixed Network”, “Best Practice of Home Broadband Development Award”, “Gigacity Champion”) layiq görülüb. Hər üç mükafat ölkə tarixində ilk dəfə olaraq sabit şəbəkə internet provayderinə təqdim edilib. ",2025-07-24 17:27:13.995023
 AHİK İT sistemlərini “Hökumət buludu”na köçürüb ,https://xeberler.az/new/details/ahik-it-sistemlerini-hokumet-buluduna-kocurub--35491.htm,https://xeberler.az/img/mid/42857.jpg,17-06-2025, 10:30,E - HÖKUMƏT ,"“Hökumət buludu”nun (G-cloud) yaradılması və “bulud” xidmətlərinin göstərilməsi sahəsində tədbirlər haqqında” Azərbaycan Respublikasının Prezidenti İlham Əliyevin 2019-cu il 3 iyun tarixli 718 nömrəli Fərmanının icrası davam etdirilir.Xeberler.az bildirir ki, fərmanın icrası çərçivəsində informasiya sistemləri və ehtiyatlarını “Hökumət buludu”na köçürən növbəti dövlət qurumu Azərbaycan Həmkarlar İttifaqları Konfederasiyası (AHİK) olub.AHİK informasiya sistemləri və ehtiyatlarını tam şəkildə AZCON Holding şirkətlərindən olan “AznTelecom” MMC-yə məxsus Bakı Data Mərkəzinə yerləşdirib. “AzInTelecom” MMC tərəfindən AHİK-ə Virtual server – IaaS (İnfrastructure-as-a-Service) və Rezervlənmə – BaaS (Backup-as-a-Service) “bulud” xidmətlərinin göstərilməsi təmin olunub. Bununla da qurum kritik sistemlərin yüksək əlçatanlığını təmin edib.Qeyd edək ki, “Hökumət buludu” layihəsinin icrası çərçivəsində dövlət qurumlarının İT sistemlərinin “AzInTelecom”a məxsus Bakı və Yevlax Data mərkəzlərinə tam və ya qismən miqrasiyası həyata keçirilir. Miqrasiya nəticəsində qurumların cari İT xərcləri azalır və informasiya sistemlərinin məhsuldarlığı artır. Beləliklə, informasiya sistemlərinin təhlükəsizliyinin daha da təkmilləşdirilməsinə, sabit və dayanıqlı İT infrastrukturuna, operativ koordinasiya ilə yüksəkkeyfiyyətli servis təminatı və 24/7 monitorinq xidmətinə nail olunur.“AzInTelecom” MMC “bulud” xidmətləri üzrə beynəlxalq standartları müəyyənləşdirən “TIER III” sertifikatını Cənubi Qafqaz regionunda əldə etmiş ilk qurumdur. ",2025-07-24 17:27:14.704591
 İran dövlət televiziyası fəaliyyətini bərpa edib ,https://xeberler.az/new/details/iran-dovlet-televiziyasi-fealiyyetini-berpa-edib--35490.htm,https://xeberler.az/img/mid/42856.jpg,17-06-2025, 08:15,PROQRAMLAR ,"İran dövlət televiziyası İsrail tərəfindən atılan raketlə zərbəsinə məruz qaldıqdan sonra yayımını dayandırmışdı. Lakin bir neçə saatdan sonra dövlət televiziyasının yayımı bərpa edilib.Xeberler.az İranın internet saytlarına istinadla xəbər verir ki, bu digər televiziya kanalları da ehtiyatda olan studiyalarda yayımlarını davam etdirirlər. Dövlət televiziyasına düşən raket zərbəsi nəticəsində yaralanan aparıcı Səhər Emami tibbi müayinədən keçdikdən sonra studiyaya qayıdaraq canlı yayımı davam etdirib.İranın İRİB televiziyasının açıqlamasına əsasən, televiziyanın yayım antenasına dəyən zərər tez bir zamanda bərpa edilib.İran Milli Yayım Təşkilatının rəhbəri Peyman Cəbəllin açıqlama verərək bildirib ki, həqiqətlərin yayılmasını istəməylər televiziyanı məhv etməyə cəhd edib. Lakin qəhrəman jurnalistlər öz peşələrinə sadiq qalaraq işlərini davam etdirirlər.Nəzərə çatdıraq ki, İsrail ordusu açıqlama verərək İran televiziya kanallarını vuracağını bildirib. İlk zərbə dövlət televiziyasına endirildi.İranın İRİB dövlət televiziyasının 5 kanalı var. Bundan başqa İRİNN, Press TV, İTN, Savalan TV, Səhənd və digər televiziya kanalları var. Həmçinin İranın yüzə yaxın internet televiziyası da var.İsrail ordusunun açıqlama verərək bildirib ki, İranın qərbindəki infrastrukturu məhv edəcəyik. Bununla yanaşı, İsrail Baş nazirinin ofisindən məlumat verilib ki, sabahdan etibarən əhali üçün yeni sığınacaqlar inşa edilməsinə başlanılacaq.  ",2025-07-24 17:27:14.951111
 AZAL-ın bəzi reysləri ayın sonuna qədər dayandırılıb ,https://xeberler.az/new/details/azal-in-bezi-reysleri-ayin-sonuna-qeder-dayandirilib--35489.htm,https://xeberler.az/img/mid/38831.jpg,16-06-2025, 18:19,NƏQLİYYAT ,"Yaxın Şərqdə baş verən son hadisələr və bölgədə bir sıra ölkələrin hava məkanlarının bağlaması ilə əlaqədar “Azərbaycan Hava Yolları” QSC-nin (AZAL) bu gün həyata keçirilməsi planlaşdırılan bəzi reysləri ləğv olunub.Xeberler.az AZAL-a istinadən məlumat verir ki, bunlar aşağıdakılardır:• Bakı – Dammam – Bakı (J2 8205/8206)• Bakı – Bəhreyn – Bakı (J2 505/506)• Bakı – Ər-Riyad – Bakı (J2 8203/8204)• Bakı – Lahor – Bakı (J2 145/146)Bundan əlavə, aşağıdakı istiqamətlər üzrə bütün reyslərin müvəqqəti olaraq dayandırılması barədə qərar qəbul edilib:• 18 iyun – 30 iyun tarixlərində Bakı – Təl-Əviv – Bakı• 19 iyun – 30 iyun tarixlərində Bakı – Tehran – BakıLəğv edilmiş və ya dayandırılmış reyslər üzrə bileti olan sərnişinlər ödənişin tam geri qaytarılması və yaxud biletlərin cəriməsiz dəyişdirilməsi hüququna malikdirlər. Bununla bağlı sərnişinlər [email protected] elektron poçt ünvanı vasitəsilə aviaşirkətə müraciət edə bilərlər. ",2025-07-24 17:27:15.553407
 Həftəsonu bank kartlarından 5 min manatdan çox pul oğurlanıb ,https://xeberler.az/new/details/heftesonu-bank-kartlarindan-5-min-manatdan-cox-pul-ogurlanib--35488.htm,https://xeberler.az/img/mid/42304.jpg,16-06-2025, 11:55,TƏHLÜKƏSİZLİK ,"Vətəndaşların bank kartlarından İyunun 14-də və 15-də 5 min manatdan çox pul oğurlanıb.Xeberler.az bildirir ki, bu barədə Daxili İşlər Nazirliyindən (DİN) məlumat verilib.Bildirilib ki, kiberdələduzlara verilən hər məlumat bank kartından oğurluq riskini artırır:""DİN vətəndaşlara müraciət edərək bank kartı məlumatlarının qorunmasına xüsusi diqqət yetirməyə çağırır. İyunun 14-də və 15-də bir sıra şəxslərin bank hesablarından 1400, 770, 500, 400, 362, 332, 317, 308, 280, 280, 170, 110, 50 və 19 manat kiber üsulla oğurlanıb"".Məlumatda qeyd olunub ki, bu cür cinayətlər əsasən, naməlum nömrələrdən gələn zəng və SMS-lər, saxta saytlar və şübhəli platformalar vasitəsilə törədilir:""DİN bir daha diqqətə çatdırır ki, naməlum nömrələrdən gələn zənglərə və mesajlara cavab verilməməlidir. Tövsiyə edilir ki, SMS, e-poçt və messencerlərdəki şübhəli linklərə daxil olmayın, bank kartınızın nömrəsini, PIN kodunu, CVV kodunu, OTP (birdəfəlik şifrə) kimi məlumatları heç bir halda paylaşmayın. Tanımadığınız şəxslərə, həmçinin özünü bank və ya dövlət qurumu əməkdaşı kimi təqdim edənlərə inanaraq məlumatlarınızı verməyin"". ",2025-07-24 17:27:16.093516
 Prezident İlham Əliyev Milli Qurtuluş Günü münasibətilə paylaşım edib ,https://xeberler.az/new/details/prezident-ilham-eliyev-milli-qurtulus-gunu-munasibetile-paylasim-edib--35487.htm,https://xeberler.az/img/mid/36489.jpg,15-06-2025, 08:20,TƏDBİRLƏR ,"Prezident İlham Əliyev 15 İyun - Milli Qurtuluş Günü münasibətilə sosial şəbəkə hesablarında paylaşım edib.Xeberler.az paylaşımı təqdim edir:  15 İyun - Azərbaycan xalqının Milli Qurtuluş Günü pic.twitter.com/yG6iyugE7N— İlham Əliyev (@azpresident) June 14, 2025 ",2025-07-24 17:27:16.678861
 15 İyun - Milli Qurtuluş Günüdür ,https://xeberler.az/new/details/15-iyun-milli-qurtulus-gunudur--35486.htm,https://xeberler.az/img/mid/42855.jpg,15-06-2025, 08:13,TƏDBİRLƏR ,"Bəzi tarixi günlər xalqın gələcəyini müəyyən edən böyük başlanğıcların əsasını qoyur. Tariximizə Milli Qurtuluş Günü kimi daxil olan  1993-cü ilin 15 iyun gününün mahiyyətini hamımız sevgilərlə yaşayırıq. Milli Qurtuluş Günü böyük ictimai, siyasi və tarixi əhəmiyyətə malik gündür. Vətənini, xalqını sevənlər, çətin günlərin ağrılarını, dəhşətlərini yaşayanlar, hadisələri görənlər üçün 15 iyun əsl Qurtuluş Günü, Azərbaycan dövlətçiliyinin ölüm-dirim mübarizəsinin tarixidir.Xeberler.az bildirir ki, 1991-ci il oktyabrın 18-də Azərbaycan Respublikası müstəqilliyini elan etdi. Əsrin əvvəlindən fərqli olaraq, bu dəfə müstəqilliyin ömrü əbədi olmalı idi...Müstəqilliyin ilk illərində ölkədə özbaşınalıq hökm sürürdü, orduda vəziyyət ağır idi. Erməni təcavüzü güclənirdi. Azərbaycanda hakimiyyət boşluğu yaranmışdı. Bu dövrdə gərginləşən siyasi vəziyyət, əhalinin ağırlaşan sosial durumu ölkəni bu bəlalardan xilas edə biləcək, xalqı öz arxasınca aparmağa qadir liderə  ehtiyac olduğunu şərtləndirirdi. Cəmiyyətin bütün təbəqələri əmin idi ki, yenicə müstəqillik qazanmış ölkəni düşdüyü ağır və dözülməz vəziyyətdən çıxarmağa qadir yeganə şəxsiyyət Heydər Əliyevdir. Əslində, bu, bütün xalqın ürəyinin səsi idi.Xalqın təkidli tələbi ilə hakimiyyətə qayıdan Heydər Əliyev iyunun 15-də Azərbaycan Ali Sovetinin sədri seçildi. Bununla da ölkədə uzun illər davam edən gərginlik və qarşıdurma səngidi, respublikamız vətəndaş müharibəsindən və parçalanma təhlükəsindən xilas oldu. Sonralar ümummilli lider Heydər Əliyev müstəqilliyimizin bu mərhələsini belə xarakterizə edirdi: ""Azərbaycan böyük təhlükə qarşısında idi. Çünki Azərbaycanın müstəqil yaşamasının əleyhinə olan həm daxildəki qüvvələr güclü idi, həm də Azərbaycan kimi böyük coğrafi-strateji əhəmiyyətə, zəngin təbii sərvətlərə malik olan ölkənin tam müstəqil olması başqa ölkələrdə bəzi dairələri qane etmirdi. Ermənistanın Azərbaycana etdiyi təcavüz və bunun nəticəsində Azərbaycanın zəifləməsi, məğlubiyyətə uğraması, ikinci tərəfdən də daxildə hakimiyyət çəkişməsi 1992-ci ilin iyununda hakimiyyətə gəlmiş qüvvələri bir ildən sonra hakimiyyətdən saldı, xalq özü saldı"".Ümummilli Liderin şəxsiyyəti, onun özünəməxsus siyasi idarəetmə qabiliyyəti, qətiyyəti, uzaqgörənliyi böhrana son qoydu, xalqımız azərbaycançılıq ideyaları ətrafında birləşdi. Ümummilli Liderin müdrikliyi və qətiyyəti sayəsində Azərbaycanda vətəndaş qarşıdurmasına birdəfəlik son qoyuldu, ölkəmiz xaosdan, siyasi çəkişmələrdən, sosial-iqtisadi böhrandan xilas oldu. Azərbaycan müstəqil, demokratik, hüquqi və dünyəvi dövlət kimi inkişaf etməyə başladı, problemlər mərhələlərlə həll olundu, siyasi sabitlik yarandı.Ümummilli lider Heydər Əliyev ölkənin ictimai-siyasi, sosial, iqtisadi, elmi-mədəni həyatında, beynəlxalq əlaqələrdə dönüş yaratdı, elmi əsaslara, beynəlxalq norma və prinsiplərə uyğun müstəqil dövlət quruculuğu prosesinə başladı. Ulu Öndərin həyata keçirdiyi təxirəsalınmaz tədbirlərin nəticəsi kimi, bir tərəfdən, ordunun formalaşdırılması, Azərbaycanın milli mənafelərini qorumağa qadir nizami ordunun yaradılması, torpaqlarımızın müdafiə olunması ilə bağlı mühüm addımlar atıldı, digər tərəfdən, atəşkəsə nail olmaq üçün bütün siyasi və diplomatik vasitələr işə salındı, bunun da nəticəsində 1994-cü ilin mayında ölkəmiz üçün həyati əhəmiyyət kəsb edən atəşkəsə nail olundu.15 iyun müasir Azərbaycan dövlətinin tarixinə Milli Qurtuluş Günü kimi daxil oldu. Sonralar ölkənin ali qanunvericilik orqanı xalqın ən müxtəlif təbəqələrinin arzu və istəklərini nəzərə alaraq ulu öndər Heydər Əliyevin hakimiyyətə qayıtdığı 15 iyun gününü əbədiləşdirdi. 15 İyun - Qurtuluş Günü Azərbaycan Milli Məclisinin qərarı ilə 1997-ci ilin 27 iyununda rəsmiləşdirildi. Milli Məclisin həmin tarixi qərarında deyilir: ""Azərbaycan xalqının azadlığının, müstəqil dövlətçiliyinin müqəddəratının həll edildiyi ən ağır günlərdə Heydər Əliyevin öz xalqının iradəsinə tabe olaraq ölkə rəhbərliyinə qayıtması, əslində, onun müstəqil Azərbaycan Respublikasını, Azərbaycan xalqını, milli azadlıq hərəkatında qazanılmış tarixi nailiyyətləri məhv olmaqdan xilas etmək kimi çox çətin və şərəfli bir missiyanı könüllü olaraq öz üzərinə götürməsi idi. Bu, sözün əsl mənasında, ""ömrümün qalan hissəsini də xalqıma qurban verirəm"" deyib meydana atılan böyük ürəkli Vətən oğlunun öz xalqı, öz Vətəni qarşısında misilsiz fədakarlığı idi"".15 iyun günü təntənə ilə qeyd edilir və Azərbaycan dövlətinin qurtuluşunun başlanğıcı kimi dəyərləndirilir. Ötən illərdə Ümummilli Liderimizin həyata keçirdiyi şərəfli xilaskarlıq missiyası xalqımızın və bütün dünyanın gözü qarşısında cərəyan etdi, Azərbaycan məhv olmaq təhlükəsindən qurtularaq güclü bir dövlətə çevrildi. Bu illərdə Heydər Əliyevin gərgin zəhmət, əzm və siyasi iradəsi sayəsində reallaşdırdığı nəhəng işlər öz miqyasına görə insanı heyrətə gətirir.Bu gün Azərbaycanda müstəqil dövlətçilik ənənələri formalaşdırılmışdır və şübhəsiz ki, bu mühüm nailiyyətin əldə edilməsində ümummilli lider Heydər Əliyevin fədakar xidmətlərinin müstəsna əhəmiyyəti vardır. Onun siyasi xadim kimi yürütdüyü siyasətin başlıca qayəsi Azərbaycanın hər bir vətəndaşının təhlükəsizliyini qoruya biləcək qədər qüdrətli dövlətə çevirmək olub. Bu gün Azərbaycan Respublikasının Prezidenti    İlham Əliyev Ümummilli Liderimizin siyasi kursuna sadiq qalaraq müstəqil ölkəmizi inamla gələcəyə doğru aparır.  Bu yol ulu öndər Heydər Əliyevin müəyyənləşdirdiyi yoldur. Ümummilli lider Heydər Əliyev vaxtilə müdrikcəsinə demişdir: ""Heç bir qüvvə Azərbaycanın müstəqilliyini əlindən ala bilməz. Bundan sonra heç bir qüvvə Azərbaycan dövlətçiliyini məhv edə bilməz"". Bu inam, bu qətiyyət Qurtuluş Gününün mənası və verdiyi ibrət dərsləridir. Bu onu göstərir ki, nə qədər Azərbaycan var, Heydər Əliyev də olacaq, onun ideya və əməlləri yaşayacaq, bizi daim doğru yolla, irəliyə aparacaqdır.Heydər Əliyevin yenilməz iradəsi, uzaqgörənliyi, fədakarlığı onu bütün dünya azərbaycanlılarının lideri etdi, ömür yolu doğma Vətənə xidmət nümunəsinə çevrildi. Müdrik siyasi və dövlət xadimi tariximizdə müstəqilliyimizin memarı və qurucusu oldu. ",2025-07-24 17:27:16.906817
 DİN: Ötən gün bank kartlarından 6 min manatdan çox pul oğurlanıb ,https://xeberler.az/new/details/din:-oten-gun-bank-kartlarindan-6-min-manatdan-cox-pul-ogurlanib--35485.htm,https://xeberler.az/img/mid/37682.jpg,14-06-2025, 12:19,TƏHLÜKƏSİZLİK ,"Vətəndaşların bank kartlarından iyunun 13-də 6338 manat pul oğurlanıb.Xeberler.az bildirir ki, bu barədə Daxili İşlər Nazirliyindən məlumat verilib.Belə ki, bir sıra şəxslərin bank hesablarından 1400, 756, 750, 700, 490, 399, 392, 300, 200, 200, 135, 76, 73, 64, 50, 38, 30, 15 AZN və 159 ABŞ dolları məbləğlərində vəsaitlər kiberyolla oğurlanıb.""Vətəndaşlar bilməlidir ki, bank kartlarının CVV/CVC kodu, istifadə müddəti və SMS-lə göndərilən OTP (birdəfəlik şifrə) məlumatları mütləq şəkildə məxfi saxlanmalıdır. Bu məlumatların üçüncü şəxslərlə paylaşılması nəticəsində bank hesablarından pul oğurluğu, vətəndaşın adından kredit və digər maliyyə əməliyyatları həyata keçirilə bilər. Tövsiyə olunur ki, naməlum nömrələrdən gələn zəng və mesajlara cavab verilməsin, heç bir halda şəxsi və maliyyə məlumatları paylaşılmasın, şübhəli ünsiyyət zamanı əlaqə dərhal dayandırılsın və nömrə blok edilsin"", - deyə məlumatda qeyd edilib. ",2025-07-24 17:27:18.450973
 Azercell gənclər üçün “DataMinds” bootcamp layihəsinə start verir ,https://xeberler.az/new/details/azercell-gencler-ucun-dataminds-bootcamp-layihesine-start-verir--35484.htm,https://xeberler.az/img/mid/42852.jpg,14-06-2025, 11:14,MOBİL RABİTƏ ,"Azercell Amazon Web Services ilə əməkdaşlıq çərçivəsində tələbələrin data və süni intellekt sahəsində bilik və bacarıqlarını artırmaq məqsədilə ""DataMinds Azercell"" bootcamp təşəbbüsünü elan edir.Xeberler.az bildirir ki, bu proqram Azərbaycanda data sənayesinin inkişafına töhfə vermək məqsədi daşıyır. Eyni zamanda, layihə tələbələrin akademik biliklərinin müasir sənayenin tələbləri ilə uzlaşdırılmasına dəstək göstərərək, onların peşəkar mütəxəssislər kimi formalaşmasını hədəfləyir.21 iyul – 5 sentyabr tarixlərində keçiriləcək intensiv proqram Amazon Web Services-in qabaqcıl hibrid cloud texnologiyaları təminatı ilə DataOps, MLOps və Generativ AI sahələrini əhatə edəcək. Dərslər Azercell-in Data və AI komandasında çalışan ekspertlər tərəfindən keçiriləcək.Proqram STEM ixtisasları üzrə təhsil alan və Big Data və Süni intellekt sahəsində karyera qurmaq istəyən 3-4-5-ci kurs bakalavr, həmçinin magistratura tələbələri üçün nəzərdə tutulub.Proqramda iştirak etmək istəyən gənclər 27.06.2025 tarixinədək bu link üzərindən qeydiyyatdan keçməlidirlər.Namizədlər üç mərhələli seçim prosesi çərçivəsində proqram tələblərinə uyğunluq, dil və bacarıq testləri və müsahibələr əsasında dəyərləndiriləcəklər. Yekunda 25 tələbə proqramda iştirak hüququ əldə edəcək.Proqramı uğurla bitirən iştirakçılar sertifikatla təltif olunacaq və Azercell-də data sahəsi üzrə təcrübə keçmək imkanı əldə edəcəklər.Ətraflı məlumat və suallar üçün: [email protected] ",2025-07-24 17:27:18.741605
 “Google” yeni süni intellekt modeli yaradıb ,https://xeberler.az/new/details/google-yeni-suni-intellekt-modeli-yaradib--35483.htm,https://xeberler.az/img/mid/41628.jpg,14-06-2025, 09:34,SÜNİ İNTELLEKT VƏ DATA ,"“Google” tropik siklonların proqnozlaşdırılması üçün yeni süni intellekt modelini istifadəyə verib və bu modeli sınaqdan keçirmək məqsədilə ABŞ-ın Milli Qasırğa Mərkəzi (NHC) ilə əməkdaşlıq edir.Xeberler.az xarici mediaya istinadən məlumat verir ki, “Google DeepMind” və “Google Research” bölmələri “Weather Lab” adlı yeni veb-sayt istifadəyə veriblər. Bu platformada şirkətin süni intellekt əsasında hazırladığı hava proqnozu modelləri təqdim olunur. Yeni eksperimental model fırtınaların (müəyyən gücə çatdıqda onlar tayfun və ya qasırğa adlandırılır) trayektoriyası, ölçüsü və intensivliyi ilə bağlı 15 gün əvvəldən 50 fərqli ehtimal ssenarisi yarada bilir. “Google” ilə birgə çalışan NHC bu modelin dəqiqliyini qiymətləndirir.Bu əməkdaşlıq, Tramp administrasiyası və DOGE tərəfindən ABŞ-ın Milli Hidrometeoroloji Xidmətində aparılan ixtisarlar və federal hava-iqlim tədqiqatlarının məhdudlaşdırılmasından sonra başlayıb. Hazırda digər texnologiya şirkətləri və meteoroloji qurumlar da süni intellektin hava proqnozlarında tətbiq imkanlarını araşdırır. Lakin süni intellekt modelləri ənənəvi fiziki modelləri tam əvəz edə bilmir.“Google” bu gün tropik siklon modeli ilə bağlı elmi araşdırmanın nəticələrini dərc edib. Şirkət bildirir ki, onun süni intellekt modeli ənənəvi fiziki modellər qədər, bəzən isə daha dəqiq nəticələr verir. Məqsəd NHC-nin proqnoz imkanlarını gücləndirmək və insanlara fırtınalara hazırlaşmaq üçün daha dəqiq və vaxtında xəbərdarlıqlar təqdim etməkdir. “Google”un məlumatına görə, modelin 2023 və 2024-cü illərdə Şimali Atlantik və Sakit okeanın şərqindəki siklonlarla bağlı 5 günlük trayektoriya proqnozları, Avropa Orta Müddətli Hava Proqnozları Mərkəzinin (ECMWF) nəticələri ilə müqayisədə orta hesabla 140 km daha yaxın olub.“Weather Lab” interaktiv saytında “Google”un süni intellekt modelləri ilə ECMWF-in fiziki modelləri arasında müqayisələrə baxmaq mümkündür. Lakin şirkət bildirir ki, bu platforma hələlik yalnız tədqiqat məqsədlidir və rəsmi proqnoz kimi istifadə olunmamalıdır.Ənənəvi müşahidə və modellərin yeni texnologiyalarla birlikdə istifadəsi süni intellektin proqnozlaşdırma sahəsində rolunu tamamlayır. Bu texnologiyalar hələlik mövcud sistemləri dəstəkləyir, lakin onları tam əvəz etmir. İqlim dəyişikliklərinə uyğunlaşmaq isə getdikcə daha ekstremal və qeyri-sabit hava hadisələri ilə bağlı məlumatların toplanması və təhlil edilməsindən asılı olacaq.  ",2025-07-24 17:27:19.535508
 “Barbie”nin yaradıcıları “OpenAI” ilə əməkdaşlıq edəcək ,https://xeberler.az/new/details/barbienin-yaradicilari-openai-ile-emekdasliq-edecek--35482.htm,https://xeberler.az/img/mid/42851.jpg,14-06-2025, 08:30,SÜNİ İNTELLEKT VƏ DATA ,"“Barbie” gəlincikləri və bir çox məşhur uşaq oyuncaqları ilə tanınan “Mattel” şirkəti “ChatGPT” dil modelini yaratmış “OpenAI” ilə əməkdaşlığa başladığını elan edib.Xeberler.az Mattel şirkətinin rəsmi məlumatına istinadən bildirir ki, tərəflər süni intellekt texnologiyalarını oyuncaqlarla birləşdirərək uşaqlar və ailələr üçün daha ağıllı və interaktiv əyləncə məhsulları yaratmağı planlaşdırırlar.“Məhsullarımızın hər biri azarkeşlərimizi ilhamlandırmaq, tamaşaçıları əyləndirmək və oyun vasitəsilə həyatı zənginləşdirmək məqsədi daşıyır. Süni intellekt isə bu missiyanı daha da genişləndirməyə və brendlərimizin daha maraqlı və innovativ şəkildə təqdim olunmasına imkan verir”, - deyə “Mattel”in françayzinq üzrə direktoru Coş Silverman bildirib.Hazırda şirkətlər birgə süni intellekt əsaslı bir neçə yeni məhsul üzərində işləyirlər. Bu oyuncaqlar “Mattel”in mövcud populyar brendləri əsasında hazırlanacaq. Bununla yanaşı, təhlükəsizlik, şəxsi məlumatların qorunması və yaşa uyğunluq məsələləri əsas prioritetlərdən biri olacaq. Lakin ilin sonuna qədər təqdim olunacağı gözlənilən bu yeni oyuncaqlar barədə hələlik ətraflı məlumat verilməyib.Qeyd edək ki, bu yaxınlarda Yaponiyanın “Bandai Namco” şirkəti də “Tamagotchi” oyuncaqlarının tamamilə yenilənmiş versiyasını təqdim edib. Yeni nəsil “Tamagotchi”lər daha geniş funksiyalara malik olacaq, rəngli ekran və fırlanan disklə təchiz ediləcək. Virtual ev heyvanına qulluq konsepsiyası isə artıq bütöv bir ekosistem səviyyəsinə qaldırılır.  ",2025-07-24 17:27:20.245773
 Audiovizual Şura “Space TV”yə xəbərdarlıq edib ,https://xeberler.az/new/details/audiovizual-sura-space-tvye-xeberdarliq-edib--35481.htm,https://xeberler.az/img/mid/37778.jpg,13-06-2025, 21:48,TV VƏ RADİO ,"Audiovizual Şura ""Maşa və ayı"" cizgi filminin nümayişinə görə “Space TV”yə xəbərdarlıq edib.Xeberler.az məlumat verir ki, bu barədə Şuranın bugünkü onlayn iclasında qərar qəbul edilib.İclasda ""Space TV"" kanalının efirində 7, 8 və 9 iyunda yayımlanan ""Maşa və ayı"" cizgi filminin nümayişi zamanı digər yayımçının müstəsna yayım hüququnun pozulması ilə bağlı məsələ müzakirə olunub.""Maşa və ayı"" cizgi filminin Azərbaycan ərazisində müstəsna yayım hüququnun ""İctimai Televiziya və Radio Yayımları Şirkəti""nə məxsus olmasına görə Şura aparatının Audiovizual proqramların monitorinqi və təhlili şöbəsinin mütəxəssisləri tərəfindən bu hal ""Media haqqında"" qanunun 38.2-ci maddəsinin tələbinin (Proqrama müstəsna yayım hüququ əldə etmiş audiovizual yayımçıdan başqa digər audiovizual yayımçıların həmin proqramı yayımlaması qadağandır) pozulması kimi qeydə alınıb, daha sonra həmin fakt Audiovizual Şuranın hüquqşünasları tərəfindən də pozuntu faktı kimi təsdiq olunub.Televiziya kanalının efirində belə pozuntunun ilk dəfə baş verməsini nəzərə alaraq iclasda ""Space Müstəqil Televiziya və Radio Şirkəti"" MMC-nin ""Space TV"" televiziya kanalına bu dəfə xəbərdarlıq edilməsi barədə razılığa gəlinib, bütün yayımçılardan öz istehsalı olmayan proqramları (filmləri, cizgi filmlərini, sənədli filmləri və sairə) yayımlayarkən yayım hüququ məsələlərinə diqqətli yanaşmaları tələb olunub. ",2025-07-24 17:27:20.852759
 İRİA Astarada havanın radiasiya çirklənməsi səviyyəsini tədqiq edir ,https://xeberler.az/new/details/iria-astarada-havanin-radiasiya-cirklenmesi-seviyyesini-tedqiq-edir--35480.htm,https://xeberler.az/img/mid/40945.jpg,13-06-2025, 21:45,TƏDBİRLƏR ,"İnnovasiya və Rəqəmsal İnkişaf Agentliyinin (İRİA) Nüvə tədqiqatları departamentinin mütəxəssisləri Astara rayonuna ezam olunub.Xeberler.az Reporta istinadən məlumat verir ki, havanın radiasiya çirklənməsi səviyyəsinin öyrənilməsi ilə bağlı tədqiqatlara başlanılıb. ",2025-07-24 17:27:21.217537
 İranda internet müvəqqəti olaraq məhdudlaşdırılıb ,https://xeberler.az/new/details/iranda-internet-muveqqeti-olaraq-mehdudlasdirilib--35479.htm,https://xeberler.az/img/mid/38333.jpg,13-06-2025, 16:58,İNTERNET ,"İranda internet müvəqqəti olaraq məhdudlaşdırılıb.Xeberler.az bildirir ki, bu barədə İranın Rabitə Nazirliyinin İctimaiyyətlə Əlaqələr Mərkəzi məlumat yayıb.Məlumata görə, səlahiyyətli orqanlar tərəfindən həyata keçirilən tədbirlərlə əlaqədar olaraq ölkədə internetə müvəqqəti məhdudiyyətlər qoyulub. ",2025-07-24 17:27:21.884386
 Çexiya kibertəhlükəsizlik tədbirlərini gücləndirir ,https://xeberler.az/new/details/cexiya-kibertehlukesizlik-tedbirlerini-guclendirir--35478.htm,https://xeberler.az/img/mid/42114.jpg,13-06-2025, 16:06,TƏHLÜKƏSİZLİK ,"Bu gün Çexiya Senatı tərəfindən təsdiq edilmiş “Kibertəhlükəsizlik haqqında” Qanun layihəsi dövlət təhlükəsizliyinə təhdid yaradan texnologiyalardan istifadəni qadağan etməyə imkan verir.Xeberler.az Azərtaca istinadən məlumat verir ki, yeni qaydalar dövlətə texnologiya tədarük edən şirkətlərin hərtərəfli yoxlamadan keçirilməsini nəzərdə tutur.Qanuna görə, yalnız kritik infrastrukturun ən mühüm seqmentləri üçün təchizat zəncirləri xüsusi yoxlamaya məruz qalmalıdır. Amma hökumətin müəyyən növ texnologiyaların istifadəsinə mümkün qadağanı genişləndirmək hüququ var. Məhz Nazirlər Kabineti strateji xidmət növlərini müəyyən edir və təkcə texnologiya təchizatçılarının deyil, həm də onların gəldiyi ölkələrin təhlükəsizlik səviyyəsini qiymətləndirir.Tənzimləmə yuxarıda qeyd olunan “Kibertəhlükəsizlik haqqında” Qanunun əhatə etdiyi səlahiyyət çərçivəsinin və konkret şəxslərin əhatə dairəsinin genişləndirilməsini nəzərdə tutur. ",2025-07-24 17:27:22.735840
 “Elektron Hərrac Portalı” ilə 140 əmlak realizə edilib ,https://xeberler.az/new/details/elektron-herrac-portali-ile-140-emlak-realize-edilib--35477.htm,https://xeberler.az/img/mid/41782.jpg,13-06-2025, 16:04,E - HÖKUMƏT ,"Məhkəmə və digər orqanların qərarlarının icrası ilə bağlı hərraca çıxarılan əmlakların satışı məqsədilə ötən ilin sonunda Ədliyyə Nazirliyi tərəfindən istifadəyə verilmiş “Elektron Hərrac Portalı” vasitəsilə 6 ay ərzində ümumi dəyəri 100,000,000 AZN-dək olan 140 əmlak realizə edilib (satışı və ya ipoteka saxlayana təklif edilməsi).Xeberler.az bildirir ki, nəticədə məhkəmə və digər orqanların qərarlarının icrası ilə bağlı uğurlu nəticələr əldə olunub.Tam rəqəmsal formada həyata keçirilən hərraclarda ümumilikdə 308 fiziki və hüquqi şəxs iştirak edib. Hazırda Portalda elan mərhələsində 58, davam edən isə 47 hərrac mövcuddur. Bu hərraclarda iştirak imkanları hər kəs üçün bərabər və əlçatandır. Qanunvericiliyə əsasən elektron hərracda iştirakına icazə verilən fiziki və hüquqi şəxslər, eləcə də tələbkar və borclular “Digital Login” sistemi vasitəsilə qeydiyyatdan keçərək və Portalda elektron kabinet yaradaraq hərrac prosesində iştirak edə bilərlər.Elektron hərracın keçirilməsi qaydası, portaldan istifadəyə dair təlimat və hərrac elanları ilə Portalın saytı və sosial şəbəkə hesablarında tanış olmaq mümkündür. ",2025-07-24 17:27:23.847813
 DİN: Ötən gün bank kartlarından 20 min manatdan çox vəsait oğurlanıb ,https://xeberler.az/new/details/din:-oten-gun-bank-kartlarindan-20-min-manatdan-cox-vesait-ogurlanib--35476.htm,https://xeberler.az/img/mid/40287.jpg,13-06-2025, 12:53,TƏHLÜKƏSİZLİK ,"İyunun 12-də bir sıra şəxslərin bank hesablarından 6 min 880, 4 min 347, 4 min 100, 600, 537, 507, 500, 472, 450, 310, 300, 270, 255, 203, 200, 124, 100, 91 və 80 manat məbləğlərində vəsaitlər kiberyolla oğurlanıb.Xeberler.az bildirir ki, Daxili İşlər Nazirliyindən verilən məlumata görə, naməlum nömrələrdən edilən zənglər və göndərilən mesajlar vasitəsilə vətəndaşların şəxsi və maliyyə məlumatlarının ələ keçirilməsi cəhdləri davam edir. Bu səbəbdən əhalidən diqqətli olmaları xahiş olunur.Vətəndaşlar bilməlidirlər ki, bank kartlarının CVV/CVC kodu, istifadə müddəti və SMS-lə göndərilən OTP (birdəfəlik şifrə) məlumatları mütləq şəkildə məxfi saxlanmalıdır. Bu məlumatların üçüncü şəxslərlə paylaşılması nəticəsində bank hesablarından pul oğurluğu, vətəndaşın adından kredit və digər maliyyə əməliyyatları həyata keçirilə bilər.Tövsiyə olunur ki, naməlum nömrələrdən gələn zəng və mesajlara cavab verilməsin, heç bir halda şəxsi və maliyyə məlumatları paylaşılmasın, şübhəli ünsiyyət zamanı əlaqə dərhal dayandırılsın və nömrə blok edilsin.“Bu cür hallarla üzləşən şəxslər dərhal polis orqanlarına və müvafiq bank qurumlarına müraciət etməlidirlər”, - deyə məlumatda bildirilir.  ",2025-07-24 17:27:24.457229
" ""ASAN xidmət"" mərkəzlərində 15 və 26 iyun qeyri-iş günü olacaq ",https://xeberler.az/new/details/asan-xidmet-merkezlerinde-15-ve-26-iyun-qeyri-is-gunu-olacaq--35475.htm,https://xeberler.az/img/mid/42849.jpg,13-06-2025, 10:58,AZNET ,"""ASAN xidmət"" və ""ASAN kommunal"" mərkəzlərində 15 və 26 iyun tarixlərində qeyri-iş günü olacaq.Xeberler.az bildirir ki, bu barədə xidmət məlumat yayıb.""Milli Qurtuluş Günü ilə əlaqədar 15 iyun tarixində, Silahlı Qüvvələri Günü ilə əlaqədar isə 26 iyun tarixində “ASAN xidmət” və “ASAN kommunal” mərkəzlərində qeyri-iş günü olacaq"", - məlumatda bildirilir. ",2025-07-24 17:27:25.584306
 Bakı Şəhəri üzrə 215 məktəbdə STEAM layihəsi tətbiq edilib ,https://xeberler.az/new/details/baki-seheri-uzre-215-mektebde-steam-layihesi-tetbiq-edilib--35474.htm,https://xeberler.az/img/mid/42848.jpg,13-06-2025, 10:55,İKT TƏHSİL ,"Bakı Şəhəri üzrə Təhsil İdarəsinin tabeliyindəki 215 ümumi təhsil məktəbində STEAM layihəsi tətbiq edilib.Xeberler.az bildirir ki, layihə BŞTİ-nin tabeliyindəki məktəblərdə 6 043 sinif üzrə 170 minə yaxın şagirdi əhatə edib.Elm və Təhsil Nazirliyi tərəfindən reallaşdırılan layihənin məqsədi inkişaf etmiş ölkələrdə müasir çağırışlar əsasında həyata keçirilən təhsil yeniliklərinin ölkəmizdə tətbiqi imkanlarının öyrənilməsi və tədrisindən ibarətdir.  ",2025-07-24 17:27:26.217676
 “digital.login”də şəxsiyyətini “SİMA KYC” ilə təsdiqlə ,https://xeberler.az/new/details/digital.loginde-sexsiyyetini-sima-kyc-ile-tesdiqle--35473.htm,https://xeberler.az/img/mid/42846.jpg,13-06-2025, 10:48,E - HÖKUMƏT ,"AZCON Holding şirkətlərindən olan “AzInTelecom” MMC tərəfindən yaradılmış “SİMA KYC” rəqəmsal həlli İnnovasiya və Rəqəmsal İnkişaf Agentliyinin rəqəmsal məhsulu olan “digital.login” vahid giriş sisteminə inteqrasiya edilib.Xeberler.az bildirir ki, artıq digital.login-də qeydiyyatdan keçən yeni istifadəçilərin müraciətləri SİMA KYC tərəfindən anında təsdiqlənəcək. Belə ki, digital.login.gov.az saytında identifikasiya nömrəsi ilə qeydiyyat zamanı vətəndaş ilkin olaraq şəxsiyyət vəsiqəsinin FİN kod və seriya nömrəsini daxil edir, ardınca vətəndaşın üzünün video qeydiyyatı aparılır, daha sonra şəxsiyyət vəsiqəsinin şəkli yüklənilir. Bundan sonra müraciət “SİMA KYC” rəqəmsal həlli ilə verifikasiya (üztanıma testi) aparılır.Bununla da “digital.login”də videoqeydiyyat prosesində “SİMA KYC”nin süni intellekt texnologiyası tətbiq olunmaqla, vətəndaş müraciətlərinin anında cavablandırılması təmin edilir.Qeyd edək ki, inteqrasiyanın məqsədi “digital.login” sistemində vətəndaşların şəxsi kabinetlərinin təhlükəsizliyinin artırılması, eləcə də vətəndaş məmnuniyyətinin təmin edilməsidir.“SİMA KYC” qurumlar və istifadəçilər arasında rəqəmsal körpü rolunu oynamaqla şəxsin identifikasiyasını real vaxt rejimində əldə etmək imkanı yaradır. Bu həll vətəndaşın şəxsiyyətini təsdiqləmək üçün lazım olan bütün proseslərdə tətbiq oluna bilər. “SİMA KYC” ilə bağlı daha ətraflı məlumatı sima.az saytından və “157” Zəng mərkəzi ilə əlaqə saxlayaraq əldə edə bilərsiniz.Xatırladaq ki, əlavə olaraq “digital.login” vahid giriş sisteminə SİMA yeni nəsil rəqəmsal imza ilə də daxil olmaq mümkündür. Bunun üçün “SİMA İmza” tətbiqini smartfona yükləmək və qeydiyyatdan keçmək kifayətdir. ",2025-07-24 17:27:27.425912
 “Nvidia AI” ilə “DeepL” 18 gündə bütün interneti tərcümə edə bilir ,https://xeberler.az/new/details/nvidia-ai-ile-deepl-18-gunde-butun-interneti-tercume-ede-bilir--35472.htm,https://xeberler.az/img/mid/42845.jpg,13-06-2025, 08:35,TEXNOLOGİYA ,"Məşhur tərcümə xidmətinə sahib olan “DeepL” alman startapı, Amerikanın “Nvidia Corp”un ən son süni intellekt sistemlərindən birini tətbiq edir ki, bu da ona cəmi 18 gün ərzində bütün interneti tərcümə etməyə imkan verəcək.Xeberler.az ""CNBC""yə istinadən məlumat verir ki, bu barədə şirkətin tədqiqat və inkişaf şöbəsinin rəhbəri Stefan Mesken bildirib.Bu, əvvəllər 194 gün çəkməli idi. “DeepL”, ən son “Blackwell” çiplərindən istifadə edən “Nvidia”dan DGX SuperPOD sistemini tətbiq edir. Öz süni intellekt modellərindən istifadə edən startap “Google Translate” xidmətinin rəqibidir.“Biz tədqiqatçılarımıza daha qabaqcıl modellər yaratmaq üçün daha çox hesablama gücü vermək istəyirik”, - deyə S.Mesken “CNBC”yə bildirib.İnfrastruktur təkmilləşdirmələri “DeepL”ə keçən il təqdim edilmiş “Clarify” kimi yeni məhsullarını inkişaf etdirməyə kömək edəcək. Bu, xidmətə istifadəçilərə kontekstin aydınlaşdırılması üçün suallar verməklə onlarla qarşılıqlı əlaqədə olmasına imkan verən alətdir.İyunun 11-də Parisdə keçirilən GTC konfransında “Nvidia” Avropa şirkətləri ilə bir sıra tərəfdaşlıqları anons edib. Şirkətin rəhbəri Censen Huan regionda “Nvidia” üçün əhəmiyyətli potensial gördüyünü açıq şəkildə bildirib və o, Avropada süni intellekt həlləri üçün hesablama gücünün növbəti iki il ərzində 10 dəfə artacağını gözləyir. ",2025-07-24 17:27:27.938811
 Ermənistan Nvidia ilə 500 milyonluq texnoloji layihəyə start verir - Osman Gündüz ,https://xeberler.az/new/details/ermenistan-nvidia-ile-500-milyonluq-texnoloji-layiheye-start-verir-osman-gunduz--35471.htm,https://xeberler.az/img/mid/42542.jpg,12-06-2025, 20:08,TEXNOLOGİYA ,"""Ermənistan regionda texnologiya yarışında ciddi bir addım atıb. “Firebird” adlı süni intellekt bulud şirkəti və Ermənistan hökuməti ABŞ-ın texnoloji nəhəngi NVIDIA ilə strateji əməkdaşlığa başlayıb. Bu əməkdaşlıq çərçivəsində 2026-cı ildə minlərlə NVIDIA Blackwell GPU-ları ilə təchiz olunan və 100 meqavatdan çox gücə malik Süni İntellekt Mərkəzi qurulacaq"". Xeberler.az bildirir ki, bu sözləri Azərbaycan İnternet Formunun Prezidenti, ekspert Osman Gündüz deyib. Ekspertin sözlərinə görə, tərəflər arasında bağlanmış müqavilənin ümumi dəyəri 500 milyon dollar təşkil edir. Müqavilə lisenziya, infrastruktur quruculuğu, qabaqcıl elmi-tədqiqat layihələrinin dəstəklənməsi və beynəlxalq universitetlərlə ortaq təşəbbüsləri əhatə edir: ""Bu layihənin məqsədi Ermənistanı süni intellekt üzrə qabaqcıl mərkəzə çevirmək, yeni texnologiyalarla yerli iqtisadiyyatı canlandırmaq, innovasiya mühitini gücləndirmək və qlobal bazara çıxış üçün dayanıqlı platforma formalaşdırmaqdır. NVIDIA-nın rəhbəri Jensen Huang, Ermənistanın Baş nazir Nikol Paşinyan və bu ölkədəki ABŞ səfiri layihəni yüksək dəyərləndiriblər. Düşünürəm ki, bütün bunlar Ermənistanın regional rəqabətdə önə çıxmaq cəhdini daha da gücləndirəcək. Onlar bununla da ABŞ-da mövcud baryerləri aşaraq yüksək texnologiyalara birbaşa çıxış imkanı qazanacaqlar. Dünya nəhəngi NVİDİA-nın da iştirakı ilə 500 milyonluq müqavilə ciddi hadisədir""! Osman Gündüz qeyd edib ki, Ermənistanın süni intellekt və yüksək hesablama sahəsində qabaqcıl infrastruktur qurması, regionda texnoloji liderlik uğrunda rəqabətdə Azərbaycanın geri qalmasına səbəb ola bilər: ""NVIDIA kimi qlobal texnoloji liderlərlə birbaşa əməkdaşlıq qurulması Ermənistana strateji üstünlük verir və beynəlxalq texnologiya şəbəkələrinə daha tez inteqrasiya imkanı yaradır. Bu təşəbbüs Ermənistanı investorlar, startaplar və beynəlxalq universitetlər üçün daha cəlbedici texnoloji mərkəzə çevirə bilər ki, bu da Azərbaycanın “rəqəmsal regional mərkəz” olmaq iddialarını zəiflədə bilər. Texnologiyalar hesabına büdcəsini artırmaq imkanları əldə edən məğlub ölkədə revanşistlərin mövqeyi daha da güclənə bilər. Fikrimcə biz Süni intellekt Strategiyasında nəzərdə tutulanların tez reallaşmasına diqqət yetirməliyik. Hər iki Superkompüter Mərkəzlərini tezliklə istifadəyə verməliyik, süni intellekt sahəsi üzrə kadrların hazırlanmasını gücləndirməliyik. Azərbaycan süni intellekt sahəsində real texnoloji tərəfdaşlarla əməkdaşlıq, yüksək səviyyəli infrastruktur və yerli ekosistemə geniş dəstək sahəsində səylərini çox gücləndirməlidir"". ",2025-07-24 17:27:28.507745
 Yeni texnologiya Ay tozunu gələcək baza üçün tikinti bloklarına çevirəcək ,https://xeberler.az/new/details/yeni-texnologiya-ay-tozunu-gelecek-baza-ucun-tikinti-bloklarina-cevirecek--35470.htm,https://xeberler.az/img/mid/42844.jpg,12-06-2025, 19:57,TEXNOLOGİYA ,"Ayda tikinti yalnız uzaq və qeyri-müəyyən gələcəyin məsələsi deyil, belə ki, artıq indidən planetimizin peykində daimi elmi bazaların yaradılması planları çərçivəsində bu problemə praktiki həll yolları axtarılır. Əlbəttə, əsas obyektlər əvvəlcədən hazırlanmış modullardan qurulacaq, lakin əlavə radiasiya qorunmasına ehtiyac olacaq. Bu baxımdan, stansiya korpuslarının Ay torpağı ilə örtülməsi effektiv qoruma təmin edə bilər.Xeberler.az bildirir ki, bu problemin həlli üçün müxtəlif texnologiyalar təklif olunur. Məsələn, 2020-ci ildə Avropa mühəndisləri Ayda istehsal edilə biləcək beton təqdim ediblər. Bunun üçün yalnız Ay torpağı deyil, həm də maye halında su tələb olunur.Ayın qütb bölgələrində su buzu ehtiyatları mövcuddur. Deməli, beton istehsalı üçün bu buz reqolitlə birlikdə çıxarılmalı və kifayət qədər təzyiq altında əridilməlidir. Əks halda, Ayın havasız mühitində buz qızdırıldıqda birbaşa qaz halına, yəni sublimasiya olunmuş vəziyyətə keçəcək. Bundan başqa, bu texnologiyada astronavtların sidiyindən də materialın elastikliyini artırmaq üçün istifadə nəzərdə tutulur.Dünyanın müxtəlif yerlərindən alimlər Ay materialından konstruksiyaların qurulmasını mümkün qədər sadə və sərfəli etmək üzərində işləyirlər. ABŞ və Finlandiyadan olan mühəndislər bu məqsədə çatmaq üçün öz yanaşmalarını “arXiv.org” platformasında yerləşdirdikləri məqalədə təqdim ediblər.Araşdırmaçılar lazerlə toz hissəciklərinin yüksək temperaturda bir-birinə əridilərək birləşdirilməsi üsulu ilə toz halında olan reqoliti “kərpiclərə” çevirməyə imkan verən eksperimental qurğu hazırlayıblar. Bu prosesdə əvvəlcə materialın nazik bir qatı işçi platformaya yerləşdirilir. Lazer şüası bu qatı qızdıraraq hissəciklərin birləşməsinə və bütöv forma halına gəlməsinə səbəb olur. Daha sonra növbəti qat əlavə olunur və proses təkrarlanır.Sınaqlar zamanı bu üsulla bir neçə santimetr ölçülü kublar, həmçinin daha mürəkkəb formalı “xaç” və “H” hərfi şəklində detallar hazırlanıb. Bu hissələri birləşdirmək üçün sement və ya digər bağlayıcı maddəyə ehtiyac yoxdur, onlar bir növ konstruktor kimi yığıla bilər.Təcrübədə istifadə olunan xammal real Ay torpağı olmasa da, ona maksimum yaxın analoq olub. Qurğunun enerji tələbatı təxminən 120 vattdan artıq deyil. Ayın səthində bu cür sistem kiçik radioizotop generatoru ilə işləyə bilər. Günəş panellərindən istifadə mümkündür, lakin ikihəftəlik Ay gecələri də nəzərə alınmalıdır. Əslində, istifadəyə veriləcək avadanlıq daha məhsuldar olmalıdır. Daha çox enerji tələb edilməli olsa da, tədqiqatçılar bunu tam real hesab edirlər.Bununla belə, bəzi problemlər də qeyd olunur, məsələn, əldə edilən bloklar səth baxımından olduqca kobud və qeyri-bərabərdir, bu isə onların bir-birinə sıx birləşməsini çətinləşdirir. Üstəlik, möhkəmlik məsələsi də ön plandadır, belə ki, qatlara perpendikulyar, yəni “yuxarıdan” gələn təzyiqə qarşı dayanıqlıq “yanlardan” gələn təzyiqlə müqayisədə xeyli aşağıdır. ",2025-07-24 17:27:29.123795
 Dövlət Proqramı çərçivəsində müsahibə mərhələsinə start verilir ,https://xeberler.az/new/details/dovlet-proqrami-cercivesinde-musahibe-merhelesine-start-verilir--35469.htm,https://xeberler.az/img/mid/34945.jpg,12-06-2025, 17:15,İNTERNET ,"2025/2026-cı tədris ili üçün “Gənclərin xarici ölkələrin nüfuzlu ali təhsil müəssisələrində təhsil almalarına dair 2022–2028-ci illər üçün Dövlət Proqramı” çərçivəsində bakalavriat, magistratura və doktorantura səviyyələri üzrə sənəd qəbulu davam edir.Xeberler.az bildirir ki, bu barədə Elm və Təhsil Nazirliyi məlumat verib.Proqrama son müraciət tarixi 15 iyun 2025-ci il tarixi olaraq müəyyən edilib.Dövlət Proqramına müraciət zamanı sənədlərini düzgün şəkildə təqdim edən namizədlər növbəti mərhələ olan müsahibə mərhələsinə dəvət olunacaq.Müvafiq Qaydaların tələblərinə uyğun olaraq, namizədlərə şəxsi kabinet üzərindən sənədlərin natamamlığı və ya uyğunsuzluğu barədə məlumat göndərildikdən sonra onlara daha 3 (üç) iş günü vaxt verilərək sənədlərini düzgün şəkildə təqdim etmələri üçün imkan yaradılacaq.Bildirilib ki, müsahibələrə 25 iyun 2025-ci il tarixindən etibarən start veriləcək. Müsahibə mərhələsinə dair məlumatlar namizədlərin portal.edu.az-da yer alan şəxsi kabinetləri üzərindən məlumat veriləcək.Qeyd edək ki, 2025/2026-cı tədris ili üçün Dövlət Proqramı çərçivəsində yekun nəticələrin iyul ayının sonunda açıqlanması nəzərdə tutulur.    ",2025-07-24 17:27:29.810185
" Elm və təhsil naziri ""Huawei""nin rəhbər heyəti ilə görüşüb ",https://xeberler.az/new/details/elm-ve-tehsil-naziri-huaweinin-rehber-heyeti-ile-gorusub--35468.htm,https://xeberler.az/img/mid/42842.jpg,12-06-2025, 17:14,TƏDBİRLƏR ,"Elm və təhsil naziri Emin Əmrullayevin rəhbərlik etdiyi nümayəndə heyəti Çin Xalq Respublikasının Çendu şəhərində keçirilən Elm və Texnologiya Mübadiləsi üzrə 2-ci “Bir kəmər, Bir yol” konfransı çərçivəsində ""Huawei"" şirkətinin rəhbər heyəti ilə görüşüb.Xeberler.az bildirir ki, bu barədə Elm və Təhsil Nazirliyi məlumat verib.Görüş çərçivəsində sözügedən şirkət ilə İnformasiya və Kommunikasiya Texnologiyaları (İKT) sahəsində əməkdaşlıq perspektivləri müzakirə edilib. ",2025-07-24 17:27:30.390064
 “Rəqəmsal əsrdə universitet kitabxanaları” adlı seminar keçirilib ,https://xeberler.az/new/details/reqemsal-esrde-universitet-kitabxanalari-adli-seminar-kecirilib--35467.htm,https://xeberler.az/img/mid/42833.jpg,12-06-2025, 17:04,TƏDBİRLƏR ,"Bakı Dövlət Universitetində (BDU) Elmi Kitabxananın metodik fəaliyyəti və Azərbaycan Kitabxana İnformasiya Konsorsiumunun (Az.KİK) illik hesabatına həsr olunmuş “Rəqəmsal əsrdə universitet kitabxanaları: beynəlxalq resurslar və repozitoriyalar” mövzusunda seminar keçirilib.Xeberler.az məlumat verir ki, respublika ali məktəb kitabxanalarının metodiki mərkəzi və Azərbaycan Kitabxana İnformasiya Konsorsiumunun (Az.KİK) rəhbəri olan BDU-nun Elmi Kitabxanası tərəfindən hər il mütəmadi keçirilən seminarda ölkənin bir sıra region ali təhsil müəssisələri və dövlət qurumlarının kitabxana rəhbərləri də daxil olmaqla 80-dən çox əməkdaş iştirak edib.Seminarda çıxış edən BDU-nun Elmi fəaliyyətin təşkili və innovasiyalar mərkəzinin direktoru Mais Süleymanov müasir dövrdə elm və təhsildə məlumat bazalarının önəmi, onlara əlçatanlığın təmin edilməsi və tədqiqat potensialının inkişafında repozitoriyaların rolunun vacibliyindən danışıb.BDU-nun Elmi Kitabxanasının direktoru Nigar İsmayılova “Elektron resurslara əlçatanlıqda korporativ abunəlik: problemlər və həll yolları” adlı məruzəsində korporativ abunəliyin əldə edilməsi yolları, üstünlükləri, üzvlük və ödəniş formaları, elektron resurslara korporativ abunəlik nümunələri haqqında söz açıb. BDU-nun korporativ abunəlik modeli ilə elektron resurslara əlçatanlıq fəaliyyəti təqdim olunub.Elmi Kitabxananın Metodiki iş və əməkdaşlıq şöbəsinin müdiri, EIFL.net üzrə milli əlaqələndirici, EBSCO-nun Azərbaycan üzrə təmsilçisi Cəmilə Yusifova isə “Beynəlxalq elmi platformalar və Az.KİK-in innovativ xidmətləri” adlı məruzə ilə çıxış edib. O, Az.KİK-in EIFL.net beynəlxalq kitabxana konsorsiumu ilə əlaqələri, fəaliyyət proqramları və istiqamətləri, konsorsium üzvlərinə təqdim olunan xidmətlər, “EBSCO”, “EBSCO EDS” (Electron Discovery Service) və “Kitabxanalar üçün süni intellekt” (EBSCO AI Insights) platformalarına əlçatanlığın təmin edilməsi məsələləri haqqında tədbir iştirakçılarına məlumat verib.Azərbaycan Dövlət İqtisad Universitetinin Kitabxana İnformasiya Mərkəzinin direktoru Adilə Abdullayeva məruzəsində elmi jurnalların EBSCO məlumat bazasına daxil edilməsi və müəllif hüquqları məsələlərindən söz açıb.Xəzər Universiteti Kitabxana İnformasiya Mərkəzinin direktor müavini Aytac Misgərli təmsil etdiyi qurumun beynəlxalq layihələri, xüsusilə 3 Avropa ölkəsinin və respublikanın 8 ali təhsil müəsisəsinin kitabxanalarını özündə birləşdirən tədqiqat potensialının inkişafında institusional repozitoriyaların yaradılmasına həsr olunan layihənin əməkdaşlıq təcrübəsindən bəhs edib.Seminarda Naxçıvan Dövlət Universiteti, Lənkəran Dövlət Universiteti, Mingəçevir Dövlət Universiteti, Gəncə Dövlət Aqrar Universiteti və digər region ali təhsil müəssisələrinin kitabxanaları da onlayn şəkildə iştirak ediblər.Sonda seminar iştirakçılarının sualları cavablandırılıb.  ",2025-07-24 17:27:31.347041
 İRİA: İşğaldan azad edilmiş ərazilərdə radioekoloji tədqiqatlar aparılır ,https://xeberler.az/new/details/iria:-isgaldan-azad-edilmis-erazilerde-radioekoloji-tedqiqatlar-aparilir--35466.htm,https://xeberler.az/img/mid/42831.jpg,12-06-2025, 17:01,TEXNOLOGİYA ,"İnnovasiya və Rəqəmsal İnkişaf Agentliyinin Nüvə tədqiqatları departamentinin fəaliyyətini əks etdirən videoçarx təqdim olunub.Xeberler.az məlumat verir ki, videoda radiasiya texnologiyaları, məhsulların sterilizasiyası, qamma şüalandırması və radionuklid analizi üzrə xidmətlər, müasir laboratoriya imkanları və eləcədə ölkəmizdə sahibsiz radioaktiv materialların axtarışı ilə bağlı ətraflı məlumat yer alıb.Qeyd edək ki, Nüvə tədqiqatları departamenti radionuklid analizləri, qamma şüalandırma, radiasiya cihazlarının quraşdırılması və təmiri, nüvə kriminalistikası sahəsində xidmət göstərir və radiasiya və nüvə texnologiyalarını tətbiq edərək ölkəmizdə radiasiya təhlükəsizliyinə tövhə verir. Departament tərəfindən mineral sular, qida və sənaye məhsullarının radiasiya təhlükəsizliyi üzrə radioloji sınaqları həyata keçirilir.Qamma şüalandırma texnologiyası tibbi və əczaçılıq məhsullarının sterilizasiyası, qida məhsullarının mikrob yükünün azaldılması və rəf ömrünün uzadılması məqsədilə istifadə olunur. Eyni zamanda bu texnologiya qədim əlyazmaların, mədəni irsin qorunması və polimer tullantıların utilizasiyası kimi digər sahələrdə də tətbiq edilir.Departament radioloji ölçü avadanlıqlarının quraşdırılması, sazlanması, texniki xidməti və təmiri, eləcə də sənaye mühitində avtomatlaşdırma işləri kimi sifarişləri həyata keçirir. Bununla yanaşı, istifadəçilər və mütəxəssislər üçün təlim proqramları təşkil edir, elmi-tədqiqat layihələri həyata keçirir və beynəlxalq əməkdaşlıq çərçivəsində fəaliyyət göstərir.Eyni zamanda, nüvə kriminalistikası sahəsində işğaldan azad edilmiş ərazilərdə radioekoloji tədqiqatlar aparılır.Dövlət obyektləri, yaşayış məntəqələri, su mənbələri və əkin sahələrinin radiasiya təhlükəsizliyi tədqiq edilir. Sahibsiz radioaktiv mənbələri və qeyri-qanuni tranzit zamanı aşkar edilən nüvə və radioaktiv materiallarının ekspertizasını yerində həyata keçirir, aidiyyəti qurumlara texniki və metodik dəstək göstərir. ",2025-07-24 17:27:32.041096
 Ekspert: Transxəzər Fiber-Optik Kabel Xətti reallaşmaq üzrədir ,https://xeberler.az/new/details/ekspert:-transxezer-fiber-optik-kabel-xetti-reallasmaq-uzredir--35465.htm,https://xeberler.az/img/mid/42828.jpg,12-06-2025, 16:24,İNTERNET ,"""Azərbaycan və Qazaxıstan arasında çəkiləcək Transxəzər Kabel Xətti üzrə daha bir mühüm mərhələnin uğurla tamamlandığı bildirilib. Belə ki, fiber optik xəttin keçəcəyi dəniz marşrutunun tədqiqi üçün zəruri olan mühəndislik işləri uğurla başa çatdırılıb"". Xeberler.az bildirir ki, bu sözləri Azərbaycan İnternet Formunun Prezidenti, ekspert Osman Gündüz deyib. Ekspert qeyd edib ki, bu tədqiqat dəniz dibi mühitinin öyrənilməsi və kabel xəttinin potensial marşrutunun müəyyənləşdirilməsi üçün aparılmış ilkin və detallı mühəndislik təhlilini əhatə edir: ""Yəni məhz bunun əsasında qərar verilir ki, tikintiyə başlamaq olar. ""Pioneer Consulting"" tərəfindən aparılan mühəndislik tədqiqatları nəticəsində Xəzər dənizinin dibi ilə keçəcək 380 km-lik kabelin marşrutu beynəlxalq standartlara uyğun şəkildə müəyyənləşdirilib. Xatırladıram ki cari ilin əvvəli Xəzər dənizinin dibi ilə çəkiləcək Transxəzər fiber-optik kabel xəttinin tikintisinə dair müqavilə də imzalanıb. Ümumiyyətlə, bildirmək istərdim ki, bu layihə həm relyef və coğrafi baxımından, həm texnoloji baxımdan, həm də geosiyasi baxımdan mürəkkəb layihə olub. Xatırladıram ki, son 30 ildə bu tip layihənin reallaşmasına bir neçə dəfə cəhdlər olub, amma geosiyasi maraqlar baxımından bunu reallaşdırmaq mümkün olmayıb, layihələr həmişə bu marşrutdan yan keçib. Qazaxıstan tərəfdə tərəfdaş şirkətin yenidən müəyyən edilməsi də bu layihəni bir xeyli ləngidib.Hər iki ölkənin Prezidentləri və Parlamentləri səviyyəsində bu layihə təsdiqlənib"". Osman Gündüzün sözlərinə görə, hazırda özəl qurum olan Azertelecom və Kazakhtelecom şirkətinin, NEQSOL Holdinqin bu istiqamətdəki real nəticələr verən səyləri təqdirəlayiqdir, layihənin artıq tikintisi başlanacaq səviyyəyə gətirib çatdırması diqqət cəlb edəndir: ""Bu kabel xətti 400 terabit/s-ə qədər yüksəksürətli internet bağlantısının qurulmasını təmin edəcək. Tikinti işlərinin 2026-cı ilin sonunadək tamamlanması planlaşdırılır. Bu layihə Azərbaycan üçün çox mühüm əhəmiyyət kəsb edir, ölkəmizin texnoloji imkanlarının regional gücə çevrilmək potensialını nümayiş etdirir. Transxəzər layihəsi Asiya ilə Avropa arasında etibarlı, sürətli və təhlükəsiz rəqəmsal bağlantı yaradaraq regionda texnoloji inkişafı və iqtisadi əməkdaşlığı yeni səviyyəyə qaldıracaq. Burada qurulacaq Data Mərkəzlər yeni rəqəmsal dəyərlər yaratmaq baxımından da mühüm əhəmiyyət kəsb edir. Transxəzərin quruya çıxarılacağı nöqtə əvvəllər Siyəzən olub, hazırda isə Sumqayıt şəhəridir. Güman ki məhz burada həm də regional Data Mərkəzlərinin qurulması planlaşdırılır. Bunun reallaşması ilə Sumqayıt təkcə sənaye yox, həm də rəqəmsal mərkəzə çevrilə biləcək. Beləliklə, layihənin mühəndislik mərhələsi də arxada qaldı. Ümid edirik ki, yaxın zamanda Transxəzər layihəsinin faktiki tikinti mərhələsinə start verildiyi xəbərini də eşidəcəyik"". ",2025-07-24 17:27:32.878378
 AzTU-da Kitabxana İnformasiya Mərkəzinin açılışı olub ,https://xeberler.az/new/details/aztu-da-kitabxana-informasiya-merkezinin-acilisi-olub--35464.htm,https://xeberler.az/img/mid/42835.jpg,12-06-2025, 16:20,TƏDBİRLƏR ,"İyunun 12-də Elm və Təhsil Nazirliyinin tərəfdaşlığı, bp şirkəti və Azərbaycan Texniki Universitetinin (AzTU) maliyyə dəstəyi ilə AzTU-da beynəlxalq standartlar səviyyəsində qurulan Kitabxana İnformasiya Mərkəzinin açılış mərasimi keçirilib.Xeberler.az məlumat verir ki, açılış mərasimində Kitabxana İnformasiya Mərkəzinin direktoru Xəyalə Hacıyeva Mərkəzdə yaradılan imkanlar haqqında məlumat verib. Bildirib ki, iki mərtəbədən ibarət olan kitabxana eyni vaxtda 200 nəfər istifadəçiyə xidmət göstərəcək. Beynəlxalq standartlara cavab verən Mərkəzdə elmi-mədəni irsin mühafizəsi və istifadəsini təmin edən repozitariya yaradılıb və kitabxananın elektron xidmətlərinin inteqrasiya olunduğu veb-sayt hazırlanıb.Mərkəz ən son kitabxana təhlükəsizlik və özünəxidmət sistemi olan RFID texnologiyası ilə təchiz edilib. Elektron kiosklar oxuculara fiziki resurs kolleksiyasında olan resursun mövcudluq vəziyyətini təyin etməyə, özünəxidmət texnologiyası isə materialların istifadəçilər tərəfindən hesablarına daxil olmaqla sərbəst istifadəsini təmin edir. Bundan əlavə kitabxana istifadəçilər üçün printer və skaner avadanlıqları ilə də təchiz olunub.Tədbirdə elm və təhsil nazirinin müavini İdris İsayev, bp şirkətinin Azərbaycan, Gürcüstan və Türkiyə üzrə regional prezidenti Qəri Counz, Elm və Ali Təhsil üzrə Dövlət Agentliyinin direktoru Ülkər Səttarova, Milli Məclisin deputatı Fariz İsmayılzadə, Təhsilin İnkişafı Fondunun İdarə Heyətinin sədri Elnur Nəsibov, AzTU-nun rektoru Vilayət Vəliyev çıxış ediblər.Qeyd edilib ki, AzTU Kitabxana İnformasiya Mərkəzi yerli mütəxəssislər tərəfindən ölkədə yaradılmış ilk tam beynəlxalq infrastrukturlu kitabxanadır. Belə ki, layihə beynəlxalq biliklərlə ixtisaslaşdırılmış yerli kadrlar tərəfindən ərsəyə gətirilib. Layihənin rəhbəri Mərkəzin direktoru Xəyalə Hacıyeva, texnologiya, sistem və proqram təminatı üzrə məsləhətçisi isə İltifat İbrahimovdur. ",2025-07-24 17:27:33.731709
 Avstriya və Azərbaycan biznes dairələrinin iştirakı ilə “dəyirmi masa” keçirilib ,https://xeberler.az/new/details/avstriya-ve-azerbaycan-biznes-dairelerinin-istiraki-ile-deyirmi-masa-kecirilib--35463.htm,https://xeberler.az/img/mid/42827.jpg,12-06-2025, 16:18,AZNET ,"Vyanada Azərbaycan və Avstriya arasında iqtisadiyyat, kənd təsərrüfatı, sənaye, texnika və texnologiya sahələrində əməkdaşlıq üzrə Qarışıq Komissiyanın 11-ci iclası çərçivəsində hər iki ölkənin biznes dairələrinin iştirakı ilə “dəyirmi masa” təşkil olunub.Xeberler.az bildirir ki, Rəqəmsal İnkişaf və Nəqliyyat Nazirliyi və Azərbaycanın Avstriyadakı Səfirliyinin dəstəyi, İxracın və İnvestisiyaların Təşviqi Agentliyi – AZPROMO-nun və Avstriya İqtisadiyyat Palatasının (WKO) birgə təşkilatçılığı ilə keçirilən “dəyirmi masa”da ümumilikdə 20-dən çox şirkətin nümayəndələri iştirak edib.Komissiyanın Azərbaycan tərəfindən həmsədri, rəqəmsal inkişaf və nəqliyyat nazirinin müavini Samir Məmmədov forumda çıxış edərək bu kimi tədbirlərin iki ölkə arasında iqtisadi əlaqələrin genişlənməsi və qarşılıqlı investisiyalar üçün yeni imkanlar yaradacağına əminliyini vurğulayıb.“Dəyirmi masa” çərçivəsində “Azərbaycanda investisiya imkanları”, “Azərbaycanda nəqliyyat infrastrukturunun inkişafı” və “Mədənçilik” mövzularında sessiyalar təşkil edilib.Tədbirdə Ələt Azad İqtisadi Zonasında, eləcə də Azərbaycanın digər sənaye və texnologiya parklarında tətbiq olunan güzəştlər barədə məlumat verilib, Avstriya şirkətlərinə ölkəmizə investisiya qoyuluşu imkanlarını nəzərdən keçirmək təklif olunub.“Dəyirmi masa”da iştirak edən Avstriya şirkətləri cari ilin 27-28 iyun tarixlərində Bakıda keçiriləcək birinci Azərbaycan Beynəlxalq İnvestisiya Forumunda iştiraka dəvət edilib.Tədbir B2B və B2G formatında görüşlərlə davam edib. ",2025-07-24 17:27:34.383051
" Azərbaycanla Çin arasında elm, texnologiya və süni intellektə dair sənədlər imzalanıb ","https://xeberler.az/new/details/azerbaycanla-cin-arasinda-elm,-texnologiya-ve-suni-intellekte-dair-senedler-imzalanib--35462.htm",https://xeberler.az/img/mid/42822.jpg,12-06-2025, 14:41,TEXNOLOGİYA ,"Elm və təhsil naziri Emin Əmrullayevin Çin Xalq Respublikasının Çendu şəhərində keçirilən Elm və Texnologiya Mübadiləsi üzrə 2-ci “Bir kəmər, Bir yol” konfransı çərçivəsində Çin Xalq Respublikasının elm və texnologiya naziri Yin Hecun ilə ikitərəfli görüşü baş tutub.Xeberler.az bildirir ki, bu barədə Elm və Təhsil Nazirliyindən məlumat verilib.Bildirilib ki, sözügedən görüş zamanı iki ölkə arasında elm sahəsində ikitərəfli əməkdaşlığın cari vəziyyəti və gələcək inkişaf perspektivləri müzakirə edilib.Görüş çərçivəsində elm, texnologiya, həmçinin süni intellekt sahələrində qarşılıqlı əməkdaşlığın gücləndirilməsini təşviq etmək məqsədilə ""Azərbaycan Respublikasının Elm və Təhsil Nazirliyi ilə Çin Xalq Respublikasının Elm və Texnologiya Nazirliyi arasında süni intellekt elmi sahəsində Əməkdaşlıq Proqramının birgə tətbiqi haqqında Niyyət Məktubu"" və ""Azərbaycan Respublikasının Elm və Təhsil Nazirliyi ilə Çin Xalq Respublikasının Elm və Texnologiya Nazirliyi arasında elm, texnologiya və innovasiya sahələrində əməkdaşlıq üzrə Xüsusi Proqramın birgə tətbiqi haqqında Niyyət Məktubu"" imzalanıb. ",2025-07-24 17:27:35.184151
 Vyanada Hökumətlərarası Komissiyanın 11-ci iclası keçirilib ,https://xeberler.az/new/details/vyanada-hokumetlerarasi-komissiyanin-11-ci-iclasi-kecirilib--35461.htm,https://xeberler.az/img/mid/42821.jpg,12-06-2025, 13:28,TƏDBİRLƏR ,"Vyanada Azərbaycan və Avstriya arasında iqtisadiyyat, kənd təsərrüfatı, sənaye, texnika və texnologiya sahələrində əməkdaşlıq üzrə Qarışıq Komissiyanın 11-ci iclası keçirilib.Xeberler.az məlumat verir ki, qarışıq Komissiyanın Avstriya Respublikası tərəfindən həmsədri, bu ölkənin İqtisadiyyat, Enerji və Turizm üzrə Federal Nazirliyinin İqtisadi məsələlər, innovasiyalar və beynəlxalq siyasət departamentinin baş direktoru Florian Frauşer Azərbaycan nümayəndə heyətini salamlayaraq bildirib ki, Azərbaycan və Avstriya inkişaf edən iqtisadi və mədəni əlaqələrə malik ölkələrdir və müxtəlif sahələr üzrə əməkdaşlığın daha da genişləndirilməsi üçün potensial mövcuddur.İclasda Qarışıq Komissiyanın Azərbaycan Respublikası tərəfindən həmsədri, rəqəmsal inkişaf və nəqliyyat nazirinin müavini Samir Məmmədov ölkəmizin ötənilki makroiqtisadi göstəriciləri və iki ölkə arasında ticarət dövriyyəsinin həcmi barədə məlumat verib.Samir Məmmədov işğaldan azad edilmiş Azərbaycan ərazilərində aparılan yenidənqurma və bərpa işlərindən danışıb. Diqqətə çatdırılıb ki, işğaldan azad edilən ərazilər yenidən qurulur və bu region “yaşıl enerji” zonası elan olunub.Nazir müavini Azərbaycanda nəqliyyat və rəqəmsal inkişaf sahələrində həyata keçirilən işlər, eləcə də Orta Dəhlizlə inkişaf etdirilməsi üçün görülən tədbirlər haqqında Avstriya tərəfinə ətraflı məlumat verib.İclasda çıxış edən Azərbaycanın Avstriyadakı səfiri Rövşən Sadıqbəyli ölkəmizin Cənubi Qafqaz regionundakı aparıcı rolu və iqtisadi imkanları, Avstriya ilə siyasi, iqtisadi və digər sahələrdə əlaqələr və mövcud potensial barədə məlumat verib, Qarışıq Komissiyanın tərəflər arasında əməkdaşlığın genişləndirilməsi üçün mühüm platforma olduğunu vurğulayıb.İclas zamanı qarşılıqlı investisiyalar, sənaye, ticarət, kənd təsərrüfatı, energetika, nəqliyyat, rəqəmsal inkişaf və İKT, səhiyyə, mədəniyyət, turizm, gənclər və idman sahələrində əməkdaşlıq imkanlarına dair geniş müzakirələr aparılıb.İclasın sonunda Azərbaycan Respublikası ilə Avstriya Respublikası arasında iqtisadiyyat, kənd təsərrüfatı, sənaye, texnika və texnologiya sahələrində əməkdaşlıq üzrə Qarışıq Komissiyanın 11-ci iclasının Protokolu imzalanıb.Qeyd edək ki, Qarışıq Komissiya 13 noyabr 1998-ci il tarixində Vyana şəhərində imzalanmış “Azərbaycan Respublikası Hökuməti və Avstriya Respublikası Federal Hökuməti arasında iqtisadiyyat, kənd təsərrüfatı, sənaye, texnika və texnologiya sahələrində əməkdaşlıq haqqında Saziş”ə əsasən yaradılıb. ",2025-07-24 17:27:35.764457
 Zərərli proqram təminatının aşkarlanması üçün konseptual model işlənilib ,https://xeberler.az/new/details/zererli-proqram-teminatinin-askarlanmasi-ucun-konseptual-model-islenilib--35460.htm,https://xeberler.az/img/mid/42817.jpg,12-06-2025, 13:18,AZNET ,"Elm və Təhsil Nazirliyinin İnformasiya Texnologiyaları İnstitutunda növbəti elmi seminar keçirilib.Xeberler.az bildirir ki, bu barədə institutdan məlumat verilib.AMEA-nın vitse-prezidenti, institutun baş direktoru akademik Rasim Əliquliyev seminarın “Zərərli proqram təminatının aşkarlanması üçün intellektual analiz metod və alqoritmlərinin işlənilməsi” mövzusunda dissertasiya işi (üçüncü və dördüncü fəsillər üzrə) çərçivəsində əldə olunan elmi-nəzəri nəticələrin müzakirəsinə həsr olunduğunu bildirib.İnstitutun dissertantı Elşən Bağırov dissertasiya işi çərçivəsində aparılmış tədqiqatların nəticələrini təqdim edib. Tədqiqatçı “Windows” və “Android” əməliyyat sistemləri mühitində zərərli proqramların və zərərli proqram trafikinin aşkarlanması üçün statik və dinamik yolla əldə edilmiş müxtəlif növ əlamətlərdən istifadə etməklə klassifikasiya və klasterizasiya əsaslı maşın öyrənmə metodlarının işlənildiyini, təsvirlər əsasında zərərli proqramların aşkarlanması üçün transfer öyrənmə yönümlü klassifikasiya modelinin işləndiyini, təlim məqsədilə zərərli proqram nümunələrinin sayının artırılması üçün Generativ Rəqib Şəbəkə modelinin işlənildiyini və artırılmış verilənlər üzərində maşın öyrənmə modellərinin yoxlanıldığını diqqətə çatdırıb.E.Bağırov dissertasiya işində əldə olunmuş yekun nəticələri təqdim edib. Qeyd edib ki, iş çərçivəsində zərərli proqramlar və onların təbiəti, aşkarlanmaqdan yayınma üsullarının tədqiqi istiqamətində təhlil aparılıb, boşluqlar aşkar edilib, zərərli proqramların aşkarlanması ilə bağlı “Scopus” və “Web of Science” elmi bazalarında indeksləşən jurnal məqalələri və konfrans materialları araşdırılıb, aparılmış tədqiqatların illər üzrə trendi şərh edilib, bir sıra çatışmazlıqlar müəyyən edilib. Həmçinin dayanıqlı və effektiv zərərli proqram aşkarlanması sisteminin qurulması üçün qarşıya qoyulmuş məsələləri bir yerdə cəmləşdirən üç mərhələli ümumi arxitektura təklif edilib, modelin qurulması üçün istifadə edilən statik və dinamik əlamətlər fəzasından ən optimal əlamətlərin seçilməsi üçün yanaşma işlənilib. Təklif edilmiş arxitekturada aşkarlama modelinin real mühitdə tətbiqi zamanı izaholunma qabiliyyətinin yoxlanılması və monitorinqi nəzərə alınıb.Məruzə ətrafında geniş fikir mübadiləsi aparılıb, tədqiqatçı ona ünvanlanan sualları cavablandırıb.Daha sonra çıxış edən akademik Rasim Əliquliyev dissertasiya işi ilə bağlı təklif və tövsiyələrini səsləndirib. Alim tədqiqat işinin aktual elmi problemlərə həsr olunduğunu, əsaslı tədqiqatların aparıldığını qeyd edib. Akademik R.Əliquliyev səsləndirilən təkliflər nəzərə alınmaqla dissertasiya işinin növbəti mərhələyə keçirilməsini tövsiyə edib. ",2025-07-24 17:27:37.067182
 Ötən gün bank kartlarından 6 mindən çox pul vəsaiti oğurlanıb ,https://xeberler.az/new/details/oten-gun-bank-kartlarindan-6-minden-cox-pul-vesaiti-ogurlanib--35459.htm,https://xeberler.az/img/mid/41450.jpg,12-06-2025, 11:06,TƏHLÜKƏSİZLİK ,"Ötən gün vətəndaşların bank kartlarından 6 mindən çox məbləğində pul vəsaitləri kiber üsulla oğurlanıb.Xeberler.az bildirir ki, Daxili İşlər Nazirliyindən (DİN) verilən məlumata görə, oğurlanan pul vəsaitlərinə 2594, 1500, 820, 400, 306, 300, 104, 60, 48 manat və 89 avro daxildir.Bildirilib ki, bu hallar, əsasən, naməlum nömrələrdən gələn zənglər, “sizin adınız, nömrəniz uduşa düşüb” kimi mesajlar, saxta saytlar və sosial platformalar vasitəsilə həyata keçirilir:""Zərərə məruz qalmamaq üçün bank kartının CVV kodu (kartın arxa hissəsindəki 3 rəqəm), OTP – mobil telefonunuza gələn təsdiq şifrəsi, PIN kodunu paylaşmayın, verməyin. Bu məlumatları istəyəni bank işçisi kimi tanımayın, cinayətkardır. Daxili İşlər Nazirliyi vətəndaşları bir daha diqqətli olmağa, şübhəli hallarla rastlaşdıqda dərhal polis orqanlarına və banklara müraciət etməyə çağırır"". ",2025-07-24 17:27:38.185466
" ""Süni zəka İnsan və Transformasiya üçün” adlı konfrans keçiriləcək ",https://xeberler.az/new/details/suni-zeka-insan-ve-transformasiya-ucun-adli-konfrans-kecirilecek--35458.htm,https://xeberler.az/img/mid/42816.jpg,12-06-2025, 11:04,SÜNİ İNTELLEKT VƏ DATA ,"Bu ilin oktyabr ayında Bakıda “SOCGOV 2025: Süni zəka İnsan və Transformasiya üçün” adlı beynəlxalq konfrans keçiriləcək.Tədbir Əmək və Əhalinin Sosial Müdafiəsi Nazirliyinin tabeliyindəki DOST Agentliyi tərəfindən təşkil olunacaq.Xeberler.az bildirir ki, Nazirliyin İctimaiyyətlə əlaqələr şöbəsindən verilən məlumata görə, konfransda süni zəka, texnoloji transformasiya və insan cəmiyyəti sahələrində ixtisaslaşmış dövlət rəsmiləri, yerli və beynəlxalq ekspertlər, alimlər və beynəlxalq təşkilatların nümayəndələri bir araya gələcəklər.SOCGOV 2025 süni zəkanın cəmiyyətin sosial həyatına təsiri və sosial transformasiya sahəsində aktual mövzuların müzakirə olunacağı nüfuzlu platformaya çevriləcək.Konfransın hər il keçirilməsi və beynəlxalq ənənəyə çevrilməsi planlaşdırılır. ",2025-07-24 17:27:39.115310
 ABŞ Maskın şirkətləri ilə müqavilələri nəzərdən keçirmir ,https://xeberler.az/new/details/abs-maskin-sirketleri-ile-muqavileleri-nezerden-kecirmir--35457.htm,https://xeberler.az/img/mid/42814.jpg,12-06-2025, 09:19,TEXNOLOGİYA ,"ABŞ hökuməti İlon Maskın ABŞ prezidenti Donald Trampla aralarında olan fikir ayrılığına baxmayaraq, onun şirkətləri ilə bağlanmış müqavilələri nəzərdən keçirmir.Xeberler.az məlumat verir ki, bu barədə Ağ Evin mətbuat katibi Kerolayn Livitt bildirib.""Mən bildiyimə görə, bu istiqamətdə heç bir səy göstərilməyib"", - deyə o bildirib.    ",2025-07-24 17:27:40.489231
 “Solar Orbiter” zondu Günəşin cənub qütbünün təsvirini əldə edib ,https://xeberler.az/new/details/solar-orbiter-zondu-gunesin-cenub-qutbunun-tesvirini-elde-edib--35456.htm,https://xeberler.az/img/mid/42812.jpg,12-06-2025, 08:10,RUBRİKA ,"Alimlər bəşər tarixində ilk dəfə olaraq Günəşin əvvəllər müşahidə üçün əlçatmaz olan cənub qütbünü görüblər - unikal təsvirlər “Solar Orbiter” kosmik zondu tərəfindən əldə edilib.Xeberler.az ""The Guardian""a istinadən məlumat verir ki, Avropa Kosmik Agentliyinin (ESA) NASA-nın iştirakı ilə hazırladığı cihaz Günəş ekvatorundan 15° aşağı enib və bu, ulduzun cənub qütb bölgəsini qeydə almağa imkan verib.Yeni görüntülər bəzi yerlərdə temperaturu bir milyon dərəcəyə çatan parlaq atmosferi göstərir. O daha tünd qaz buludları ilə kəsişir, soyuq olsa da, hələ də yüz min dərəcə istiliyə malikdir.""Bu gün bəşər tarixində ilk dəfə olaraq Günəşin cənub qütbünün şəkillərini yayımlayırıq. Ən yaxın ulduzumuz, həyat verən və mövcud kosmos və yer enerjisi sistemlərinin potensial pozucusu olaraq, onun necə işlədiyini anlamaq və onun davranışını təxmin etməyi öyrənmək çox vacibdir.“Solar Orbiter” missiyamızdakı bu yeni, bənzərsiz görüntülər Günəşin öyrənilməsinin yeni dövrünün başlanğıcıdır"", - ESA-nın elmi direktoru Kerol Mandell deyib.ESA qeyd edib ki, ulduzun qütblərinin maqnit strukturunda dəyişikliklərin müşahidəsi Günəş dövrünün, o cümlədən Yerdəki elektrik şəbəkələrinə və peyk rabitəsinə təsir edə biləcək alovlar və maqnit qasırğalarını proqnozlaşdırmaq üçün açardır.1,3 milyard dollarlıq “Solar Orbiter” missiyası 2020-ci ildə buraxılıb. ",2025-07-24 17:27:41.595502
 “YouTube” ABŞ iqtisadiyyatına 55 milyard dollar qazandırıb ,https://xeberler.az/new/details/youtube-abs-iqtisadiyyatina-55-milyard-dollar-qazandirib--35455.htm,https://xeberler.az/img/mid/38077.jpg,11-06-2025, 22:38,SOSİAL MEDIA ,"”YouTube” 2025-ci il iyunun 10-da yaradıcılıq sənayesinin iqtisadi əhəmiyyətini gündəmə gətirən yeni hesabat yayıb.Xeberler.az məlumat verir ki, ""Oxford Economics"" təşkilatının araşdırmasına əsasən, platformanın yaradıcılıq ekosistemi 2024-cü ildə ABŞ ÜDM-nə 55 milyard dollardan çox töhfə verib və 490 mindən artıq tam ştatlı iş yerinin formalaşmasına səbəb olub.“YouTube”un ""yaradıcılıq ekosistemi"" dedikdə yalnız məzmun yaradıcıları nəzərdə tutulmur. Buraya həmçinin onlarla birbaşa və ya dolayı şəkildə işləyən montajçılar, köməkçilər, PR mütəxəssisləri, eləcə də ""Patreon"", ""Spotter"", ""Linktree"" kimi yaradıcı yönümlü şirkətlərin əməkdaşları daxildir.Bu rəqəmlər investisiya tempinin əvvəlki illərə nisbətən azaldığı bir dövrdə qeydə alınsa da, artım müşahidə olunub. Belə ki, 2022-ci ildə oxşar hesabatda 390 min iş yeri və 35 milyard dollarlıq iqtisadi töhfə qeyd olunmuşdu. Son iki ildə isə bu göstəricilər müvafiq olaraq 100 min və 20 milyard dollar artım göstərib.Qeyd olunur ki, “YouTube”un bu qədər böyük təsir gücünə malik olmasının əsas səbəblərindən biri onun yaradıcılar üçün daha sabit və gəlirli imkanlar təqdim etməsidir. Platformanın Tərəfdaşlıq Proqramına qoşulan istifadəçilər reklam gəlirlərinin 55 faizini əldə edə bilirlər. Hətta orta səviyyəli yaradıcılar üçün bu gəlir hər ay minlərlə dollar təşkil edə bilər. “TikTok” və“YouTube” Shorts kimi platformalar da bu istiqamətdə cəhdlər etsə də, qısa formalı məzmunlar üçün reklam gəlirlərinin effektiv bölüşdürülməsi hələ tam təmin olunmayıb. ",2025-07-24 17:27:42.273308
" Mobil operatorlar yeniliyə yox, qazanca fokuslanıb – 5G bizdən yan keçir - Ekspert ","https://xeberler.az/new/details/mobil-operatorlar-yeniliye-yox,-qazanca-fokuslanib-–-5g-bizden-yan-kecir-ekspert--35454.htm",https://xeberler.az/img/mid/40495.jpg,11-06-2025, 16:35,TƏHLİL ,"""Bir müddət olardı qonşu ölkələrin mobil bazardakı inkişafına nəzər salmamışdım. O qədər sürətlə irəliləyirlər ki, tez-tez baxanda da faydalı iş əmsalımız aşağı düşür"". Xeberler.az bildirir ki, bu sözləri Azərbaycan İnternet Formunun Prezidenti, ekspert Osman Gündüz deyib: ""Ötən günlər 5G ilə bağlı ölkəmizdə yeni xəbərlər olacağı məlumatını alanda regional mobil bazara bir də göz gəzdirdim. Və çox təəccübləndim, qısa zamanda xeyli irəliləyiblər. Bizim mobil operatorların isə innovasiyalara və texnologiyalara deyil, ""1 manat- 1 gün"" prinsipi ilə müştərilərlə davaya başları qarışıb. Baxıram ki, qonşu ölkələrdə əsas biznes və sənaye mərkəzlərində 5G şəbəkələri artıq tamamlanmaq üzrədir, 6G və süni intellekt inteqrasiyasını müzakirə edirlər. Ölkəmizdə mobil operatorlara tezlik ayırmalı olan, tezliklərin müsabiqəsini keçirməli olan İKTA-nın da başı qarışıb bəsit yazı müsabiqələrinin təşkilinə. Requlyator yazı müsabiqəsi keçirir, qonşu ölkələrin də 5G-si gəlib çatıb bizim sərhədə. Bu sahədə çox ləngidik"". Ekspert qeyd edib ki, bəzən bu sahənin inkişafına cavabdehlər bildirir ki, mobil operatorlar bu sahəyə investisiya yatırmaq istəmir, bizdə buna tələbat yoxdur, gərək güclü inkişaf olsun ki, tələbat artsın və bizim müftəxor mobil operatorlar da şəbəkəni qursun. Belə olan halda sual yaranır ki, bəs qonşu ölkələrdə tələbat necə yaranıb ki, bu sahəyə investisiya yatırıblar? ""Anlaşılmaz bir vəziyyət yaranıb. Hər gün tarifləri qaldırıb xımır-xımır həzm edən mobil operatorlar yeni texnologiyalara və innovasiyalara investisiya yatırmağı istəmirlər, tənzimləyici də buna təsir edə bilmir. Düşünürəm ki, RİNN bu sahədə səylərini çox gücləndirməlidir. Ümid edirəm regionda 5G sahəsində formalaşan vəziyyətə baxdıqdan sonra hökumətimiz də bu sahədə hansı vəziyyətdə olmağımızın fərqində olacaq"". ",2025-07-24 17:27:43.607084
 4SİM GTR2025 – Qlobal Texnologiya Forumunda təmsil olunub ,https://xeberler.az/new/details/4sim-gtr2025-–-qlobal-texnologiya-forumunda-temsil-olunub--35453.htm,https://xeberler.az/img/mid/42811.jpg,11-06-2025, 16:30,TEXNOLOGİYA ,"Dördüncü Sənaye İnqilabının Təhlili və Koordinasiya Mərkəzi (4SİM) San-Fransiskoda keçirilən GTR2025 – Qlobal Texnologiya Forumunda təmsil olunub. Xeberler.az bildirir ki, Dünya İqtisadi Forumu (DİF) tərəfindən təşkil edilən Forum çərçivəsində 4Sİ Mərkəzləri şəbəkəsinin rəhbərlərinin xüsusi görüşü - “Şəbəkələşmə” sessiyası keçirilib. Sessiyada 4SİM-in icraçı direktoru Fariz Cəfərov “Azerbaijan’s Twin Transition: Empowering Communities for the Future” mövzusunda təqdimatla çıxış edib. O, 4SİM-in fəaliyyəti, ölkəmizdə həyata keçirilən layihələr və qabaqcıl təcrübələr barədə məlumat verib.Toplantıda mərkəzlər arasında gələcək strateji əməkdaşlıq imkanları da müzakirə olunub. Forum müddətində texnologiya və sənaye transformasiyası sahəsində ən son trendlər və əməkdaşlıq imkanları ilə bağlı müxtəlif seminar və interaktiv vörkşoplar təşkil edilib.Ənənəvi olaraq hər il keçirilən Qlobal Texnologiya Forumunda DİF-in qlobal 4Sİ Mərkəzləri şəbəkəsinin rəhbərləri və qabaqcıl texnologiya şirkətlərinin nümayəndələri iştirak edir. Hazırda DİF-in 22 afilə edilmiş 4Sİ Mərkəzi fəaliyyət göstərir. San-Fransisko, texnologiya nəhənglərinin yerləşdiyi Silikon Vadisində yerləşən şəhər kimi, hər il GTR Forumuna ev sahibliyi edir. Üç gün davam edən builki forumda aparıcı texnologiya şirkətlərinin rəhbərləri və DİF-in 4Sİ Mərkəzləri ilə əməkdaşlıq və gələcəyə baxış mövzusunda xüsusi görüşlər keçirilib. ",2025-07-24 17:27:44.631948
 Hindistan və “SpaceX”in birgə kosmik missiyası yenidən təxirə salınıb ,https://xeberler.az/new/details/hindistan-ve-spacexin-birge-kosmik-missiyasi-yeniden-texire-salinib--35452.htm,https://xeberler.az/img/mid/42807.jpg,11-06-2025, 16:08,KOSMOS ,"Hindistan Kosmik Agentliyi və “SpaceX” şirkəti iyunun 11-də bildiriblər ki, onların Beynəlxalq Kosmik Stansiyaya (BKS) dörd ekipaj üzvünü daşıyan “Axiom-4” birgə kosmik missiyası texniki nasazlıq səbəbindən yenidən təxirə salınıb.Xeberler.az xarici mediaya istinadən məlumat verir ki, Hindistan Kosmik Tədqiqatlar Təşkilatının (ISRO) sədri V. Narayanan “Falcon 9” daşıyıcı raketinin gücləndirici mərhələsinin performansını yoxlamaq üçün yeddisaniyəlik sınaq keçirildiyi barədə məlumat verib. O deyib: “Sınaq zamanı hərəkət bölməsində LOX (qaz konsentratı) sızmasının aşkar edildiyi anlaşıldı. ISRO komandasına daxil olan “Axiom” və “SpaceX” mütəxəssisləri ilə bu mövzuda müzakirə əsasında buraxılış üçün sızıntının aradan qaldırılması və lazımi yoxlama testinin aparılması qərara alınıb. Buna görə də iyunun 11-nə planlaşdırılan “Axiom 04”ün buraxılışı təxirə salınıb”.İlon Maskın “SpaceX” şirkəti isə bildirib ki, “Falcon 9” raketi vasitəsilə “Axiom 4” missiyası NASA-nın Floridadakı Kennedi Kosmik Mərkəzindəki start meydançasından Beynəlxalq Kosmik Stansiyaya buraxılmalı idi. Amma “SpaceX” komandası tərəfindən aparılan stasionar yoxlama zamanı müəyyən edilmiş LOX sızıntısını təmir etmək üçün əlavə vaxt tələb olunur.“Space X”in məlumatına görə, missiyanın ekipajı insan tədqiqatları, Yerin müşahidəsi, həyat, biologiya və material elmlərinə yönəlmiş 60-dan çox elmi təcrübə keçirəcək.NASA bildirib ki, bu agentliyin keçmiş astronavtı və “Axiom Space”də kosmosa insan uçuşu üzrə direktor Peqi Uitson kommersiya missiyasına rəhbərlik edəcək, ISRO astronavtı Şubhanshu Şukla isə pilot kimi fəaliyyət göstərəcək. Missiyanın daha iki mütəxəssisi Avropa Kosmik Agentliyinin layihə astronavtı polyak Słavoş Uznanski-Vişnevki və macarıstanlı Tibor Kapudur.Bu kosmik missiya hava şəraiti ilə əlaqədar bir gün əvvəl də təxirə salınıb. ",2025-07-24 17:27:45.656707
 Elektron kitabxanaların informasiya təhlükəsizliyinin təmin olunması müzakirə edilib ,https://xeberler.az/new/details/elektron-kitabxanalarin-informasiya-tehlukesizliyinin-temin-olunmasi-muzakire-edilib--35451.htm,https://xeberler.az/img/mid/42806.jpg,11-06-2025, 16:06,TƏDBİRLƏR ,"Elm və Təhsil Nazirliyinin İnformasiya Texnologiyaları İnstitutunun növbəti elmi seminarında intellektual elektron kitabxanalarda informasiya təhlükəsizliyinin təmin olunması məsələlərinə dair müzakirələr aparılıb.Xeberler.az bildirir ki, bu barədə institutdan məlumat verilib.Elmi informasiya və elmmetriya şöbəsinin əməkdaşı Dilbər Əlizadə mövzuya dair çıxış edərək bildirib ki, informasiya təhlükəsizliyinin elektron kitabxanalarda təmin olunması müxtəlif təhdidlərə və risklərə qarşı mübarizə üsullarının həyata keçirilməsini tələb edir, bu risklər və təhdidlər də daxili və xarici faktorlarla əlaqəlidir. Qeyd edib ki, tədqiqatın aparılmasında əsas məqsəd intellektual elektron kitabxanalarda informasiya təhlükəsizliyinin təmin edilməsi məsələlərini araşdıraraq qarşıya çıxan problemləri həll etmək, təhlükələrin qarşısını almaq üçün strategiyalar təqdim etmək və intellektual elektron kitabxananın informasiya təhlükəsizliyini təmin etmək üçün təkliflər işləməkdən ibarətdir.İntellektual elektron kitabxanalarda təhlükəsizlik risklərindən bəhs edən məruzəçi söyləyib ki, buraya məlumatların məxfiliyinin, əqli mülkiyyət hüquqlarının pozulması, texniki hücumlar və kibertəhdidlər, insan amili və daxili təhdidlər, rəqəmsal savadlılığın aşağı olması, eləcə də texniki nasazlıqlar aiddir. O, həmçinin Azərbaycanda elektron kitabxanalarda informasiya təhlükəsizliyi məsələlərindən danışıb. Ölkəmizdə elektron kitabxanaların sayı artsa da, informasiya təhlükəsizliyi ilə bağlı məsələlərin tam şəkildə öz həllini tapmadığını deyən tədqiqatçı onu da əlavə edib ki, bir çox dövlət kitabxanalarının veb saytları müasir şifrələmə metodlarından istifadə etmir: “Orta məktəb və ali təhsil müəssisələrinin elektron platformalarında “admin” parolu ilə sistemə girişin mümkün olması halları aşkarlanıb ki, bu da istifadəçi məlumatlarının məxfiliyinə ciddi təhlükə yaradır”.Sonra D.Əlizadə informasiya təhlükəsizliyi sahəsində texnoloji yanaşmalar haqqında məlumat verib. Qeyd edib ki, informasiya sistemlərinə icazəsiz daxilolmaların qarşısının alınmasında istifadəçilərin identifikasiya məsələsi əsas yer tutur: “İki və çox faktorlu autentifikasiya zamanı istifadəçilər sistemə daxil olarkən həm parol, həm də mobil cihazdan təsdiq tələb olunur. Biometrik metodlar vasitəsilə sistemin təhlükəsizlik səviyyəsini artırmaqla yanaşı, istifadəçi təcrübəsi də optimallaşdırılır”.Məruzəçi elmi seminarda süni intellekt və maşın öyrənmə sistemləri, ehtiyat nüsxələmə və məlumat bərpa sistemləri, bulud texnologiyalarında təhlükəsizlik məsələlərindən də bəhs edib.D.Əlizadə intellektual elektron kitabxanalarda təhlükəsizlik problemlərinin həlli üçün starteji yanaşmaların işlənilməsi və qabaqcıl təcrübələrin tətbiqinin vacib olduğunu qeyd edib. Elektron kitabxana istifadəçiləri və əməkdaşları üçün davamlı maarifləndirmə işlərinin aparılmasının zəruriliyini önə çəkib.Sonda tədqiqatların nəticələrindən danışan məruzəçi bildirib ki, informasiya sızması, kibertəhdidlər, hüquqi boşluqlar və istifadəçi səhlənkarlığı elektron kitabxanaların təhlükəsizliyinə birbaşa təsir göstərir: “Xüsusilə, süni intellekt və digər müasir texnologiyaların tətbiqi təhlükəsizlik kontekstində yeni çağırışlar yaratmaqdadır. Bu sahədə olan problemlərin aradan qaldırılması üçün texnoloji həllərlə yanaşı, beynəlxalq standartlara uyğunlaşma və milli strategiyanın hazırlanması vacibdir”.Daha sonra AMEA-nın vitse-prezidenti, institutun baş direktoru akademik Rasim Əliquliyev çıxış edərək elektron kitabxana mühitində informasiya təhlükəsizliyi məsələlərinin aktuallığından bəhs edib, bu istiqamətdə aparılan tədqiqatların davam etdirilməsinə dair təklif və tövsiyələrini səsləndirib. Kitabxana təyinatlı informasiya sisteminin əsas xüsusiyyətləri, çağırışları, tələbləri ilə bağlı araşdırmaların aparılması, onun arxitekturasının işlənilməsinin son dərəcə vacib olduğunu diqqətə çatdırıb.Alim “Elektron kitabxana xüsusi təyinatlı informasiya sistemi kimi” və “Rəqəmsal kitabxana 4.0 problemləri” mövzusunda təqdiqatların aparılması və məqalələrin hazırlanmasının məqsədəuyğun olduğunu vurğulayıb.Akademik R.Əliquliyev, həmçinin ölkənin kitabxana resurslarının data suverenliyi, kibersuverenliyi və rəqəmsal suverenliyinin təmin olunması istiqamətində tədqiqatların aparılmasının zəruri olduğunu bildirib.  ",2025-07-24 17:27:47.090262
" “APRSAF Kosmos, Aviasiya və STEAM Seminarı” layihəsinə başlanılıb ","https://xeberler.az/new/details/aprsaf-kosmos,-aviasiya-ve-steam-seminari-layihesine-baslanilib--35450.htm",https://xeberler.az/img/mid/42804.jpg,11-06-2025, 15:32,KOSMOS ,"“Azərkosmos”un nəzdində fəaliyyət göstərən KOSMİK Akademiyada “APRSAF Kosmos, Aviasiya və STEAM Seminarı” layihəsinin açılış mərasimi keçirilib.Xeberler.az məlumat verir ki, layihə KOSMİK Akademiya, Yaponiya Aerokosmik Tədqiqatlar Agentliyi, Azərbaycan Respublikasının Elm və Təhsil Nazirliyi, Təhsil İnstitutu, Məktəbəqədər və Ümumi Təhsil üzrə Dövlət Agentliyi və “STEAM Azərbaycan”ın dəstəyi ilə keçirilir.Açılış mərasimində “Azərkosmos”un İdarə Heyətinin sədri vəzifəsini müvəqqəti icra edən Dunay Bədirxanov, Yaponiya Aerokosmik Tədqiqatlar Agentliyinin (JAXA) Kosmik Təhsil Mərkəzinin direktoru Fumiaki Tanigaki, Təhsil İnstitutunun direktor müavini Fuad Qarayev iştirak ediblər.Layihə Asiya-Sakit Okean regionunun, həmçinin APRSAF-a üzv ölkələrin STEAM müəllimlərinin peşəkar inkişafını dəstəkləməyi hədəfləyir. Layihə çərçivəsində minlərlə müəllimə kosmos, aviasiya, aeronavtika, elm, texnologiyalar, incəsənət, riyaziyyat və digər sahələrdə tədris metodologiyaları öyrədilir.Layihənin ilk mərhələsi 2023-cü ildə Bakıda keçirilmiş 74-cü Beynəlxalq Astronavtika Konqresi çərçivəsində baş tutub. İkinci mərhələ isə cari il iyunun 10–13-də KOSMİK Akademiyada təşkil olunan seminarlar formatında həyata keçirilir. Bu mərhələdə JAXA ekspertlərinin, ölkəmizin ümumi təhsil müəssisələrini təmsil edən və STEAM fənlərini tədris edən 50 müəllimin iştirakı nəzərdə tutulur.Tədris proqramı “İdarə edilə bilən kəşf” (Guided Discovery Learning), “Layihə əsaslı tədris” (Project Based Learning) və “Hesablama təfəkkürü” (Computational Thinking) kimi qabaqcıl tədris metodologiyaları əsasında hazırlanıb.Təşkil olunan seminarların əsas məqsədi kosmik sahə üzrə təhsilin inkişafına və STEAM tədrisinin gücləndirilməsinə mühüm töhfə verməkdir. Eyni zamanda, bu seminarlar STEAM müəllimlərinə innovativ yanaşmalar və müasir tədris strategiyaları təqdim etməklə, onların peşəkar inkişafına dəstək göstərir. Seminarların məqsədlərindən biri də elm və texnologiyalar sahəsində inkişafı, tərəqqini və insan kapitalının davamlı inkişafını təşviq etməkdir.İlk dəfə 1993-cü ildə Tokio şəhərində keçirilmiş Asiya-Sakit Okean Regionu Kosmik Agentliklərinin Forumu (APRSAF) dünyada kosmik sahə üzrə ən nüfuzlu tədbirlərdən hesab olunur. Forum 52 ölkədən 844 təşkilatı və 32 beynəlxalq qurumu bir araya gətirərək ev sahibliyi edən yerli tərəfdaşın birgə təşkilatçılığı ilə fərqli ölkələrdə keçirilir.Forumda dünyanın ən qabaqcıl kosmik agentlikləri və elmi təşkilatları təmsil olunur və iştirakçılar arasında NASA, JAXA, ESA, CNSA kimi qurumlar yer alır. Beş işçi qrupdan ibarət olan bu forum peyk tətbiqləri, kosmik tədqiqatların təkmilləşdirilməsi, kosmik təhsil, kosmik cəbhə, kosmik diplomatiya və hüquq, eləcə də kosmik sənaye kimi istiqamətlərdə fəaliyyət göstərir. Forum, həmçinin iştirakçı tərəflərin qarşılıqlı əməkdaşlıqdan faydalanması üçün fəlakətlərin idarə edilməsi və ətraf mühitin mühafizəsi kimi ümumi məsələlərin həlli kimi beynəlxalq layihələrin yaradılmasını dəstəkləyir. ",2025-07-24 17:27:48.030327
 “IT SkillsBridge” təcrübə proqramına qeydiyyat başlayır ,https://xeberler.az/new/details/it-skillsbridge-tecrube-proqramina-qeydiyyat-baslayir--35449.htm,https://xeberler.az/img/mid/42803.jpg,11-06-2025, 15:29,PROQRAMLAR ,"İnnovasiya və Rəqəmsal İnkişaf Agentliyi və “Andersen” qlobal IT şirkətinin birgə əməkdaşlığı çərçivəsində “IT SkillsBridge” təcrübə proqramına qeydiyyat başlayır.Xeberler.az məlumat verir ki, bir il davam edəcək proqramın ilk 3 ayında Java, QA və Sistem Təhlili üzrə beynəlxalq təcrübəyə malik təlimçilər tərəfindən təkmilləşdirici təlimlər keçiriləcək. Növbəti 6 ay ərzində iştirakçılar real layihə tapşırıqları üzərində işləyəcək və komandada əməkdaşlıq bacarıqlarını praktiki simulyasiya mühitində inkişaf etdirəcəklər. Son 3 ayda isə iştirakçılar real layihələrdə birbaşa iştirak edərək təcrübə qazanacaqlar.Qeyd edək ki, bütün mərhələlərdə iştirakçılar ödənişlə təmin olunacaqlar. Yüksək nəticə və fəallıq göstərən məzunlara “Andersen”də karyeraya başlamaq imkanı təklif oluna bilər.Proqrama Bakı şəhərində yaşayan, yaxşı səviyyədə (upper-intermediate) ingilis dili, Java, QA və Sistem Təhlili üzrə nəzəri biliklərə malik universitet məzunları müraciət edə bilərlər.Qeyd edək ki, müraciətçilərin şəxsi kompüterləri olmalı və proqramda iştirak üçün həftədə 40 saatadək vaxt ayıra bilməlidirlər.Proqrama qeydiyyat iyunun 30-da yekunlaşacaq. ",2025-07-24 17:27:51.199072
 Emin Əmrullayev Çində beynəlxalq konfransda iştirak edir ,https://xeberler.az/new/details/emin-emrullayev-cinde-beynelxalq-konfransda-istirak-edir--35448.htm,https://xeberler.az/img/mid/42800.jpg,11-06-2025, 13:49,İKT TƏHSİL ,"Elm və təhsil naziri Emin Əmrullayevin rəhbərlik etdiyi nümayəndə heyəti Çin Xalq Respublikasının Çendu şəhərində keçirilən Elm və Texnologiya Mübadiləsi üzrə 2-ci “Bir kəmər, Bir yol” konfransında iştirak edir.Xeberler.az bildirir ki, bu barədə Elm və Təhsil Nazirliyindən məlumat verilib.Sözügedən konfrans ""İnnovasiya üçün birlikdə, hərkəs üçün inkişaf – Bir Kəmər, Bir Yol üçün Elm və Texnologiya İnnovasiya Birliyinin Birgə Qurulması"" mövzusuna həsr edilib.Konfransda 100-dən çox ölkənin və beynəlxalq təşkilatın nümayəndələri iştirak edirlər.Konfrans çərçivəsində elm və texnologiya sahəsində əlaqələr üçün yeni modellərin araşdırılması və əməkdaşlıq şəbəkəsinin formalaşdırılması, texnologiya transferi, elmi-texnoloji parklar və sahibkarlıq sahəsində birgə fəaliyyətin səmərəliliyinin artırılması mövzularında müzakirələr aparılır. ",2025-07-24 17:27:52.309001
 Baş nazir Daşkənddə “TEXNOPARK” MMC-nin fəaliyyəti ilə tanış olub ,https://xeberler.az/new/details/bas-nazir-daskendde-texnopark-mmc-nin-fealiyyeti-ile-tanis-olub--35447.htm,https://xeberler.az/img/mid/42796.jpg,11-06-2025, 13:46,TEXNOLOGİYA ,"Azərbaycanın Baş naziri Əli Əsədov iyunun 11-də Özbəkistanın Baş naziri Abdulla Aripovla Daşkənddə “TEXNOPARK” MMC-nin fəaliyyəti ilə tanış olub.Xeberler.az bildirir ki, bu barədə Nazirlər Kabineti məlumat yayıb.Bildirilib ki, Azərbaycanın hökümət başçısına “TEXNOPARK” barədə məlumat verilib. Qeyd olunub ki, “TEXNOPARK” MMC 2019-cu ildə Özbəkistan Prezidenti Şavkat Mirziyoyevin təşəbbüsü ilə yaranıb. “TEXNOPARK” yüksək texnologiyalı, rəqabətqabiliyyətli, ixracyönümlü və idxalı əvəz edən sənaye məhsullarının istehsalını təmin etmək məqsədilə yaradılıb. “TEXNOPARK” MMC-nin sahəsi 103 hektardan artıqdır.Vurğulanıb ki, Azərbaycan Respublikasının Prezidenti İlham Əliyev 2022-ci ildə Özbəkistana rəsmi səfəri zamanı “TEXNOPARK” MMC-nin fəaliyyəti ilə tanış olub.Baş nazir Əli Əsədov burada istehsal olunan sənaye, texniki, elektron, inşaat və məişət məhsullarına baxıb.Bildirilib ki, tərəfdaşları dünyanın aparıcı şirkətləri olan “TEXNOPARK” MMC-nin fəaliyyəti, eyni zamanda, geniş çeşiddə məişət texnikası istehsalı üzrə müəssisələrin, həmçinin yeni iş yerlərinin yaradılmasına yönəlib. Hazırda burada 13 istehsal obyekti fəaliyyət göstərir. Bunların sırasına lift, eskalator, elektron qaz sayğacları, məişət soyuducuları, sənaye kondisionerləri, soyutma sistemləri, paltaryuyan maşın və digərləri daxildir.“TEXNOPARK” MMC-də 20 sənaye istiqaməti birləşib. Burada həmçinin logistik mərkəz də fəaliyyət göstərir, daxili və xarici bazarlara yönəlmiş geniş çeşiddə sənaye, texniki, elektron, tikinti və məişət məhsulları istehsal olunur. ",2025-07-24 17:27:53.438912
" ""Süni Zəka ilə Sosial Dəyişim” adlı tədbir keçirilib ",https://xeberler.az/new/details/suni-zeka-ile-sosial-deyisim-adli-tedbir-kecirilib--35446.htm,https://xeberler.az/img/mid/42795.jpg,11-06-2025, 13:42,SÜNİ İNTELLEKT VƏ DATA ,"Əmək və Əhalinin Sosial Müdafiəsi Nazirliyinin və Vətəndaşlara Xidmət və Sosial İnnovasiyalar üzrə Dövlət Agentliyinin birgə təşkilatçılığı ilə Qusar rayonunda “Konstitusiya və Suverenlik İli”nə həsr olunmuş “Süni Zəka ilə Sosial Dəyişim” adlı tədbir təşkil edilib.Xeberler.az bildirir ki, Nazirliyin İctimaiyyətlə əlaqələr şöbəsindən verilən məlumata görə, tədbirin əsas məqsədi süni intellekt sahəsindəki aktual trendləri, həmin texnologiyanın dövlət idarəçiliyində tətbiqi imkanlarını və ictimai xidmətlərdə rolunu müzakirə etmək olub.Hər iki qurumun nümayəndələrinin iştirakı ilə “Dövlət və süni zəka: Texnologiyadan strateji alətə” adlı panel müzakirə keçirilib. Həmçinin süni intellektin sosial ehtiyaclarının proqnozlaşdırılması mövzularında müzakirələr aparılıb.İştirakçılar həm nəzəri, həm də praktiki bilik və bacarıqlarını paylaşmaq və inkişaf etdirmək imkanı əldə ediblər.Proqram çərçivəsində müxtəlif komanda yarışları təşkil olunub, qaliblərə diplom və mükafatlar verilib. ",2025-07-24 17:27:54.683155
 Kommersiya qurumlarının 85 faizdən çoxu elektron qeydiyyata alınıb ,https://xeberler.az/new/details/kommersiya-qurumlarinin-85-faizden-coxu-elektron-qeydiyyata-alinib--35445.htm,https://xeberler.az/img/mid/42145.jpg,11-06-2025, 12:13,E - HÖKUMƏT ,"Cari ilin iyun ayının 1-nə respublika üzrə uçotda olan 1 milyon 625 min 480 vergiödəyicisinin 86,9 faizi fiziki şəxslər, 13,1 faizi hüquqi şəxslər və digər təşkilatlar olub.Xeberler.az bildirir ki, Dövlət Vergi Xidmətindən məlumat verilib ki, ötən ilin müvafiq dövrü ilə müqayisədə vergiödəyicilərinin ümumi sayı 4,4 faiz, o cümlədən fiziki şəxslərin sayı 3,9 faiz, hüquqi şəxslərin sayı isə 7,7 faiz artıb.Dövlət qeydiyyatında olan kommersiya hüquqi şəxslərin 91,7 faizi məhdud məsuliyyətli cəmiyyət, 1,1 faizi səhmdar cəmiyyət, 1,1 faizi kooperativ və digər formalarda yaradılıb. İyun ayının 1-nə qeydiyyatda olan kommersiya qurumlarının sayı ötən ilin müvafiq dövrü ilə müqayisədə 8,3 faiz artaraq 196 min 485 vahid təşkil edib.Bu ilin yanvar-may aylarında 6 236 kommersiya qurumu dövlət qeydiyyatından keçib ki, onların 89,1 faizi yerli investisiyalı, 10,9 faizi xarici investisiyalıdır. Kommersiya qurumlarının 85,7 faizi elektron qaydada qeydiyyata alınıb. Yerli investisiyalı məhdud məsuliyyətli cəmiyyətlərin e-qeydiyyatının xüsusi çəkisi 96,8 faiz təşkil edib. ",2025-07-24 17:27:55.897174
 Dövlət qurumlarına edilən kiberhücumların sayı mayda artıb ,https://xeberler.az/new/details/dovlet-qurumlarina-edilen-kiberhucumlarin-sayi-mayda-artib--35444.htm,https://xeberler.az/img/mid/42727.jpg,11-06-2025, 11:35,TƏHLÜKƏSİZLİK ,"Bu ilin yanvar-may aylarında Xüsusi Rabitə və İnformasiya Təhlükəsizliyi Dövlət Xidməti dövlət qurumlarına 453 kiberhücum indikatoru (IOC) müəyyən edib.Xeberler.az Dövlət Xidmətinin məlumatları əsasında apardığı hesablamalara əsasən bildirir ki, bu, ötən ilin eyni dövrü ilə müqayisədə 24 % çoxdur.Kibertəhdidlərin 190-ı daxili araşdırma, 263-ü isə dövlət qurumlarından daxil olmuş insidentlərin araşdırılması əsasında müəyyən olunaraq bloklanıb.Təkcə mayda isə 82 kiberhücum müəyyən olunub ki, bu da 1 il əvvələ nisbətən 61 % çoxdur. ",2025-07-24 17:27:56.448351
 Dövlət qurumlarına verilən yeni domenlərin sayı azalıb ,https://xeberler.az/new/details/dovlet-qurumlarina-verilen-yeni-domenlerin-sayi-azalib--35443.htm,https://xeberler.az/img/mid/26372.jpg,11-06-2025, 11:34,E - HÖKUMƏT ,"Bu ilin yanvar-may aylarında Azərbaycanda dövlət qurumlarının istifadəsinə 21 yeni domen verilib.Xeberler.az Xüsusi Rabitə və İnformasiya Təhlükəsizliyi Dövlət Xidmətinin məlumatları əsasında apardığı hesablamalara əsasən məlumat verir ki,  bu, ötən ilin eyni dövrü ilə müqayisədə 34 % azdır.Hesabat dövründə dövlət qurumlarının istifadəsinə 103 yeni subdomen də verilib ki, bu da 1 il əvvələ nisbətən 26,4 % azdır.2024-cü ildə dövlət qurumları 64 yeni domen və 367 yeni subdomen alıb. ",2025-07-24 17:27:57.571078
 DİN: Kiberdələduzluq ilə üzləşməmək üçün ehtiyatlı olmaq lazımdır ,https://xeberler.az/new/details/din:-kiberdeleduzluq-ile-uzlesmemek-ucun-ehtiyatli-olmaq-lazimdir--35442.htm,https://xeberler.az/img/mid/42304.jpg,11-06-2025, 11:31,TƏHLÜKƏSİZLİK ,"İyunun 10-da daxil olmuş müraciətlər əsasında aparılan araşdırmalar zamanı bir sıra şəxslərin bank hesablarından qanunsuz olaraq pul vəsaitlərinin çıxarıldığı müəyyən edilib. Oğurluq faktları üzrə 1141, 500, 400, 336, 132 manat və 1113 Amerika Birləşmiş Ştatları dolları məbləğlərinin ələ keçirildiyi müəyyən olunub.Xeberler.az bildirir ki, bu barədə Daxili İşlər Nazirliyinin (DİN) mətbuat xidmətindən məlumat verilib.DİN vətəndaşlara müraciət edərək onları bank kartları ilə bağlı dələduzluq hallarına qarşı diqqətli və ehtiyatlı olmağa çağırır. Eyni zamanda, bir daha xatırladılır ki, bank kartlarının arxa hissəsində yerləşən CVV/CVC kodu, kartın istifadə müddəti, habelə SMS vasitəsilə göndərilən OTP (birdəfəlik şifrə) kimi məlumatlar tam məxfi saxlanmalıdır: “Həmin məlumatların üçüncü şəxslərlə paylaşılması bank hesablarından pulun oğurlanmasına, həmçinin vətəndaşın adından kredit və digər maliyyə əməliyyatlarının həyata keçirilməsinə səbəb ola bilər. Naməlum nömrələrdən gələn zənglərə və mesajlara cavab verməyin, şəxsi və maliyyə məlumatlarınızı heç bir halda paylaşmayın, şübhəli ünsiyyət halında dərhal əlaqəni kəsin və nömrəni bloklayın, dələduzluq halları ilə qarşılaşdıqda “102” Xidməti Zəng Mərkəzinə və ya yaxınlıqdakı polis orqanına məlumat verin”, -deyə DİN xəbərdarlıq edir. ",2025-07-24 17:27:58.243670
 İki Mars zondu “Blue Origin” şirkətinin yeni raketi ilə buraxılacaq ,https://xeberler.az/new/details/iki-mars-zondu-blue-origin-sirketinin-yeni-raketi-ile-buraxilacaq--35441.htm,https://xeberler.az/img/mid/42788.jpg,11-06-2025, 09:55,KOSMOS ,"NASA Marsa göndəriləcək ESCAPADE (Escape and Plasma Acceleration and Dynamics Explorers – “Qaçış və Plazma Sürətlənməsi və Dinamikası Tədqiqatçıları”) missiyasını təsdiqləyib. Missiya iki kiçik aparatdan ibarətdir və onların əsas məqsədi Günəş küləyi ilə Mars atmosferi arasındakı qarşılıqlı təsirin dinamikasını öyrənməkdir. Bu tədqiqat Mars atmosferinin itkisinin səbəblərini anlamağa kömək edəcək.Xeberler.az xarici mediaya istinadən bildirir ki, hər iki zond sifarişçi tərəfindən vaxtında hazırlanıb və 2024-cü ilin oktyabrında “Blue Origin” şirkətinin “New Glenn” raketi ilə buraxılması planlaşdırılırdı. Qeyd edək ki, bu, raketin ilk buraxılışı olacaqdı. NASA belə riskli seçimə görə buraxılış üçün ərazinin alınmasında böyük endirim əldə etmişdi. Missiyanın əhəmiyyət dərəcəsi agentliyə bu cür qərarlar qəbul etməyə imkan verir. Lakin planlaşdırılmış buraxılışa bir ay qalmış agentlik bu fikirdən imtina edib. Səbəb isə buraxılış operatorunun daşıyıcı raketin vaxtında hazır olacağına zəmanət verə bilməməsi və oktyabr ayının sonlarında buraxılış pəncərəsinin bağlanması idi.“New Glenn” raketinin ilk buraxılışı yalnız bu ilin yanvarında reallaşıb və uğurlu olub. ESCAPADE zondları isə hələlik konservasiya olunmuş vəziyyətdə raketlərini gözləyir. NASA-nın ümumi büdcə məhdudiyyətləri və bu səbəbdən bəzi missiyaların ləğvi fonunda bu layihənin ümumiyyətlə həyata keçirilib-keçirilməyəcəyi ilə bağlı suallar yaranmışdı. Lakin agentlik missiyanı Marsa göndərmək planlarından imtina etmədiyini təsdiqləyib.ESCAPADE missiyasının elmi komandası layihə ilə bağlı bəzi detalları açıqlayıb. NASA hələ də zondların Marsa “Blue Origin”in “New Glenn” raketi ilə göndəriləcəyinə ümid edir, çünki şirkətlə olan müqavilə ləğv edilməyib. Bir neçə uçuş trayektoriyası nəzərdən keçirilir və yeni buraxılış imkanları bu ilin yayının sonundan 2026-cı ilin yazına qədər baş verə bilər.Əgər bu mümkün olarsa, aparatların Marsa 2027-ci ilin sentyabrında çatacağı gözlənilir.Eyni zamanda, “Blue Origin” hələ də “New Glenn” raketinin ikinci buraxılışının nə vaxt baş tutacağını dəqiq deyə bilmir. ESCAPADE missiyasının planlaşdırılması da bundan asılıdır. Şirkət daha əvvəl bildirmişdi ki, bu buraxılış üçün hələ uyğun yük axtarır. Əgər belə bir yük tapılmazsa, buraxılış maketlə həyata keçiriləcək. “New Glenn” raketinin ikinci uğurlu buraxılışı onun hərbi sifarişlər üçün sertifikat almaq məqsədi üçün vacibdir. Bu isə “Blue Origin”in əsas hədəflərindən biridir. Şirkət “SpaceX” və “ULA” ilə müdafiə kontraktları sahəsində rəqabət aparmaq niyyətindədir. ",2025-07-24 17:27:59.173299
 Azərbaycan “Avropa Poçtu Filateliya Forumu 2025”də təmsil olunub ,https://xeberler.az/new/details/azerbaycan-avropa-poctu-filateliya-forumu-2025de-temsil-olunub--35440.htm,https://xeberler.az/img/mid/42787.jpg,11-06-2025, 08:53,TƏDBİRLƏR ,"Aland adalarının Mariehamn şəhərində Avropa Poçtunun təşkilatçılığı ilə Filateliya Forumu keçirilib.Xeberler.az “Azərpoçt”a istinadən məlumat verir ki, forum filateliya sahəsində bilik və təcrübə mübadiləsini təşviq etmək, həmçinin bu sektorun davamlı inkişafını dəstəkləmək məqsədilə təşkilatları və aidiyyatı şəxsləri bir araya toplayıb.Tədbirdə Avropa və digər regionlardan olan poçt təşkilatlarının filateliya üzrə məsul əməkdaşları və bu sahənin ekspertləri iştirak ediblər.Bu forumda “Azərpoçt”u Marka şöbəsinin müdiri Sitarə Hüseynova təmsil edərək, görüş və müzakirələrdə iştirak edib.İki gün davam edən forum çərçivəsində filateliyanın müasir çağırışlar fonunda inkişaf perspektivləri, innovativ yanaşmalar, rəqəmsallaşma, marka sənətkarlığı və beynəlxalq əməkdaşlıq imkanları müzakirə olunub. ",2025-07-24 17:28:00.808965
 Dünyanın ən böyük ultramarafonu “Azerspace-1” ilə canlı yayımlanıb ,https://xeberler.az/new/details/dunyanin-en-boyuk-ultramarafonu-azerspace-1-ile-canli-yayimlanib--35439.htm,https://xeberler.az/img/mid/42785.jpg,11-06-2025, 08:52,KOSMOS ,"Dünyanın ən qədim və ən böyük ultramarafonu olan əfsanəvi “Comrades” marafonu uğurla “Azerspace-1” peyki vasitəsilə yayımlandı və bu möhtəşəm tədbir dünya üzrə izləyicilərə təqdim olundu.Xeberler.az məlumat verir ki, təxminən 88 kilometr (55 mil) məsafəni əhatə edən bu yarış hər il Cənubi Afrikada Durban və Pietermaritzburq şəhərləri arasında keçirilir.“Azerspace-1” peykinin etibarlı və geniş əhatə dairəsi sayəsində dünyanın istənilən yerindən azarkeşlər bu məşhur marafonu real vaxtda izləyə bildilər.“Azerspace-1” geniş əraziləri əhatə edən fasiləsiz yayım imkanları ilə əsas idman tədbirlərinin yayımında mühüm rol oynamaqda davam edir. ",2025-07-24 17:28:01.935526
 “Texnologiya və innovasiyalar” İşçi qrupunun iclası keçirilib ,https://xeberler.az/new/details/texnologiya-ve-innovasiyalar-isci-qrupunun-iclasi-kecirilib--35438.htm,https://xeberler.az/img/mid/42782.jpg,10-06-2025, 20:56,TƏDBİRLƏR ,"Biznes Mühiti və Beynəlxalq Reytinqlər üzrə Komissiyanın Rəqəmsal İnkişaf və Nəqliyyat Nazirliyinin rəhbərlik etdiyi “Texnologiya və innovasiyalar” İşçi qrupunun növbəti iclası keçirilib. İclasda Komissiya Katibliyinin rəhbərliyi, İşçi qrupun rəhbəri və üzvləri, eyni zamanda özəl sektor nümayəndələri iştirak ediblər.Xeberler.az bildirir ki, iclasda “Texnologiya və innovasiyalar” İşçi qrupunun 2025-ci il üzrə Fəaliyyət Planının icra statusu, tədbirlərin icrası zamanı qarşıya çıxan problemlər və müvafiq həll yolları müzakirə olunub.İşçi qrupun rəhbəri, rəqəmsal inkişaf və nəqliyyat nazirinin müavini Samir Məmmədov açılış nitqi ilə çıxış edərək Fəaliyyət Planı üzrə icra edilən layihələr və görülmüş işlər haqqında məlumatları iclas iştirakçılarına çatdırıb.O, Ümumdünya Əqli Mülkiyyət Təşkilatı ilə müxtəlif səviyyəli görüşlərin keçirildiyini, 5G şəbəkəsinin istifadəyə verilməsi ilə bağlı “Yol Xəritəsi”nin hazırlandığını, rəqəmsal dövlət xidmətlərinin əhatə dairəsinin genişləndirildiyini, əhalinin rəqəmsal bacarıqlarının artırılması istiqamətində layihələrin davam etdiyini, yeni vençur fondlarının yaradılması üzrə işlərin aparıldığını bildirib. Həmçinin bu kimi istiqamətlərdə davam etdirilən digər layihələr və tədbirlər, görülmüş işlər və gələcək planlar barədə ətraflı məlumat verib.Eyni zamanda 2025-ci il üzrə Fəaliyyət Planının icrasına dair yarımillik hesabatların növbəti aydan etibarən Nazirlər Kabinetinə təqdim ediləcəyini nəzərə alaraq iclasın hədəflərindən birinin həmin hesabatların tam şəkildə hazırlanmasını təmin etmək olduğunu qeyd edib.Komissiya Katibliyinin rəhbəri Vüsal Şıxəliyev ölkənin Qlobal İnnovasiya İndeksindəki göstəricilərinin yaxşılaşdırılmasında İşçi qrupun fəaliyyətinin mühüm rol oynadığını vurğulayıb. Cari ilin Fəaliyyət Planının daha konkret hazırlandığını və Qlobal İnnovasiya İndeksinin əsas indikatorları üzrə tədbirlərin burada öz əksini tapdığını bildirib.Həmçinin Qlobal İnnovasiyalar İndeksinin 2025-ci il üzrə buraxılışının cari ilin sentyabr ayında dərc ediləcəyini, bu səbəbdən Ümumdünya Əqli Mülkiyyət Təşkilatı tərəfindən müvafiq sorğuların və istinadların iyun ayının ortasınadək başa çatacağını nəzərə alaraq, sözügedən İşçi qrupun 2025-ci il üzrə Fəaliyyət Planında qeyd olunan müvafiq tədbirlərin icrasını sürətləndirməsinin vacibliyini qeyd edib.İclasda səsləndirilmiş fikirlər əsasında İşçi qrup tərəfindən müvafiq təkliflər və qərarlar qəbul olunub.Məlumat üçün qeyd edək ki, Biznes Mühiti və Beynəlxalq Reytinqlər üzrə Komissiyanın “Texnologiya və innovasiyalar” İşçi qrupuna rəhbərliyi Rəqəmsal İnkişaf və Nəqliyyat Nazirliyi həyata keçirir (https://azranking.az/az/working-groups). ",2025-07-24 17:28:02.758579
 Dezinformasiyaya qarşı mübarizədə jurnalistikanın gücü mövzusunda təlim keçirilib ,https://xeberler.az/new/details/dezinformasiyaya-qarsi-mubarizede-jurnalistikanin-gucu-movzusunda-telim-kecirilib--35437.htm,https://xeberler.az/img/mid/42781.jpg,10-06-2025, 20:54,AZNET ,"Medianın İnkişafı Agentliyində agentliyin və Diasporla İş üzrə Dövlət Komitəsinin təşkilatçılığı, beynəlxalq təlimçilərin iştirakı ilə “Saxta xəbər və dezinformasiyaya qarşı mübarizədə jurnalistikanın gücü” mövzusunda təlim keçirilib.Xeberler.az məlumat verir ki, təlimdə Birləşmiş Millətlər Təşkilatının Nyu-York şəhərindəki Baş Qərargahında akkreditə olunmuş, BMT Müxbirlər Assosiasiyasının üzvü olan jurnalistlər – Stefano Vakkara və Cordan Dakamseh keçiriblər.30 illik təcrübəyə malik olan, İtaliyanın “İtalpress” xəbər agentliyinin ABŞ-dəki müxbiri Stefano Vakkara “Faktlar unudularsa, jurnalistika öz mahiyyətini qoruyurmu?” mövzusunda təqdimatla çıxış edib.Uzun illər BMT-nin müxtəlif missiyalarında ictimaiyyətlə əlaqələr üzrə mütəxəssis kimi çalışan, “Jordan Report Media and Entertainment” şirkətinin prezidenti Cordan Dakamseh isə “Necə nüfuzlu jurnalist olmaq olar?” və “Misinformasiyanın qarşısının alınması üçün sosial mediadan istifadə” mövzularında fikirlərini bölüşüb.Təlim zamanı etibarlı və araşdırmaya əsaslanan jurnalistikanın cəmiyyət üçün niyə vacib olduğu vurğulanıb, faktların yoxlanılması (fact-checking) mədəniyyətinin təşviqi, media savadlılığının artırılmasında jurnalistlərin rolu, sosial mediada və peşəkar platformalarda jurnalistin öz etibarlı imicini formalaşdırması ətrafında fikir mübadiləsi aparılıb.Qeyd edək ki, təlimdə 20 nəfərə yaxın İngilis dilli media nümayəndəsi iştirak edib. ",2025-07-24 17:28:03.784098
 Mediasiya xidmətlərinin rəqəmsal platforması yaradılıb ,https://xeberler.az/new/details/mediasiya-xidmetlerinin-reqemsal-platformasi-yaradilib--35436.htm,https://xeberler.az/img/mid/42776.jpg,10-06-2025, 19:43,E - HÖKUMƏT ,"bp Azəri-Çıraq-Günəşli, Bakı-Tbilisi-Ceyhan, “Şahdəniz” və “Cənubi Qafqaz Boru Kəməri” layihələrindəki tərəfdaşları - SOCAR, TPAO, LUKOİL, SGC, NİCO, MOL, İNPEX, “ExxonMobil”, İTOCHU, “ONGC Videsh”, “Eni”, MVM və “TotalEnergies” - adından ölkədə qabaqcıl rəqəmsal transformasiya səylərini dəstəkləyən sosial investisiya layihəsini tamamlayıb.Xeberler.az məlumat verir ki, layihədə məqsəd Azərbaycan Mediasiya Şurasının xidmətlərini təkmilləşdirmək üçün yeni rəqəmsal platformanın yaradılmasıdır.Bu təşəbbüs ölkə üzrə mediasiya xidmətlərindən istifadə imkanlarının və bu xidmətlərin səmərəliliyinin artırılması səylərinə əhəmiyyətli töhfədir. Yeni platformanın təqdimat mərasimində çıxış edən bp-nin Xəzər regionu üzrə vitse-prezidenti Bəxtiyar Aslanbəyli deyib: “Azərbaycan üçün nisbətən yeni olan bu sahənin inkişafına töhfə verən layihəni dəstəkləməkdən məmnunuq. Mediasiya Şurasının müraciətləri indiyədək əl ilə idarə etməsi tez-tez gecikmələrə və istifadəçilər arasında narazılığa səbəb olurdu. Artan tələbatı və müasirləşmə ehtiyacını nəzərə alaraq, tərəfdaşlarımızla birlikdə, biz mediasiya prosesinin bütün mərhələlərini sadələşdirən və rəqəmsallaşdıran əhatəli onlayn platformanın yaradılmasına dəstək verdik. İnanırıq ki, ictimai xidmətlərə əsl səmərəlilik və innovasiya gətirən bu layihə Azərbaycanın ədliyyə sisteminin rəqəmsal transformasiyasına mühüm töhfədir”.Yeni istifadəyə verilmiş platformada mediasiya xidmətlərinin ümumi idarəçiliyini əhəmiyyətli dərəcədə yaxşılaşdıran geniş çeşidli rəqəmsal funksiyalar təqdim edilib. Yeni platformanın əsas üstünlükləri ictimai istifadə imkanlarının təkmilləşdirilməsi, vətəndaşlar və hüquqi şəxslərin mediasiya xidmətlərindən daha sürətli və rahat istifadə edə bilməsi, iş səmərəliliyinin artırılmasını təmin etməkdən ibarətdir.Mərasimdə çıxış edən Azərbaycan Mediasiya Şurasının sədri Nadir Adilov yeni portalın səmərəsindən danışıb. Qeyd olunub ki, Mediasiya Şurası indi daha çox müraciətə baxa və dövlət müəssisələrindən tələb olunan sənədləri real vaxt rejimində əldə edə bilər.Tədbirdə hüquq elmləri doktoru Etibar Əliyev və başqaları çıxış edərək elektron mediasiya və digər orqanlara vətəndaşların elektron qaydada müraciətlərinə baxılmasından, şəffaflığın təmin olunmasından danışdılar.Səkkiz ay davam etmiş bu layihənin ümumi dəyəri 126 min 880 manatdır (74 min 635 dollar). Bu məbləğə avadanlıqların alınması və quraşdırılması, İT infrastrukturunun, proqram təminatının hazırlanması, portalın yaradılması və yeni platformanın səmərəli istifadəsinin təmin olunması üçün işçi heyətinə təlim keçilməsi daxildir.Layihə Azərbaycan Mediasiya Şurası tərəfindən həyata keçirilib. ",2025-07-24 17:28:04.145806
 İnformasiya Texnologiyaları İnstitutunda müzakirələr aparılıb ,https://xeberler.az/new/details/informasiya-texnologiyalari-institutunda-muzakireler-aparilib--35435.htm,https://xeberler.az/img/mid/42775.jpg,10-06-2025, 15:46,TƏDBİRLƏR ,"İnformasiya Texnologiyaları İnstitutunda Elm və Təhsil Nazirliyi tərəfindən maliyyələşdirilən “Kibersuveren dövlətin formalaşdırılması və onun informasiya təhlükəsizliyinin təmin olunması üçün intellektual metod və alqoritmlərin işlənməsi” adlı elmi-tədqiqat layihəsi üzrə fəaliyyət planının müzakirəsinə həsr olunmuş seminar keçirilib.Xeberler.az bildirir ki, bu barədə institutdan məlumat verilib.AMEA-nın vitse-prezidenti, İnformasiya Texnologiyaları İnstitutunun baş direktoru akademik Rasim Əliquliyev çıxış edərək elmi-tədqiqat layihələrində, proqramlarında fəal iştirakın elmi fəaliyyətin səmərəliliyinin artırılması, institut əməkdaşlarının əməyinin stimullaşdırılması, eləcə də əldə edilən nailiyyətlərin geniş ictimaiyyətə çatdırılması baxımından vacibliyini qeyd edib. Alim Elm və Təhsil Nazirliyi tərəfindən maliyyələşdirilən elmi-tədqiqat layihəsinin İnformasiya Texnologiyaları İnstitutuna təqdim olunmasının instituta diqqət və etimadın göstəricisi olduğunu vurğulayıb.Akademik R.Əliquliyev iclasın keçirilməsində əsas məqsədin layihə üzrə görüləcək işlər və qarşıda duran vəzifələri müəyyənləşdirməkdən ibarət olduğunu bildirib. Baş direktor layihə çərçivəsində kibersuveren dövlət sisteminin formalaşdırılması, onun etibarlılığının, təhlükəsizliyinin və dayanıqlığının təmin edilməsi istiqamətində strateji əhəmiyyətə malik tədqiqatların aparılmasının nəzərdə tutulduğunu diqqətə çatdırıb.Sonra elmi-tədqiqat layihəsi üzrə hər bir icraçı cari ilin ikinci və üçüncü rübü ərzində yerinə yetiriləcək işlər, qarşıya qoyulan məsələlər haqqında məlumat verib.Tədqiqat istiqamətləri ilə bağlı fikir mübadiləsi aparılıb, çoxsaylı suallar cavablandırılıb.Sonda akademik R. Əliquliyev layihə çərçivəsində aktual problemlərlə bağlı aparılan tədqiqatların elmimizin inkişafına töhfə verəcəyinə əminliyini ifadə edib, qarşıya qoyulan elmi problemlərə dair təklif və tövsiyələrini səsləndirib. ",2025-07-24 17:28:05.639385
" ""OpenAI""nin illik gəliri 10 milyard dollara çatıb ",https://xeberler.az/new/details/openainin-illik-geliri-10-milyard-dollara-catib--35434.htm,https://xeberler.az/img/mid/39150.jpg,10-06-2025, 14:28,SÜNİ İNTELLEKT VƏ DATA ,"OpenAI illik təkrarlanan gəlirinin 10 milyard ABŞ dollarına çatdığını açıqlayıb. Bu göstərici keçənilki təxminən 5,5 milyard dollarlıq gəlirlə müqayisədə iki dəfədən çox artım deməkdir.Xeberler.az bildirir ki, OpenAI nümayəndəsinin sözlərinə görə, bu rəqəm şirkətin istehlakçılara təqdim etdiyi məhsullardan, ChatGPT-nin biznes versiyalarından və API (Tətbiq Proqramlaşdırma İnterfeysi) vasitəsilə əldə olunan gəlirlər daxil olmaqla hesablanıb. Hazırda OpenAI həftəlik 500 milyondan çox aktiv istifadəçiyə və 3 milyon ödənişli biznes müştərisinə xidmət göstərir.Bu gəlir nailiyyəti OpenAI-nin məşhur ChatGPT platformasını istifadəyə verdiyi 2022-ci ilin sonlarından cəmi iki il yarım sonra əldə edilib. Şirkət qarşıdakı illərdə bu artım tempini daha da sürətləndirməyi planlaşdırır — məqsəd 2029-cu ilə qədər illik 125 milyard dollar gəlirə çatmaqdır.Lakin OpenAI gəlirlərini sürətlə artırmaq üçün ciddi təzyiqlə qarşı-qarşıyadır. Şirkət hər il milyardlarla dollar xərcləyir — bu vəsait əsasən yüksək ixtisaslı mütəxəssislərin işə cəlb olunmasına, eləcə də süni intellekt sistemlərinin öyrədilməsi və işlədilməsi üçün lazım olan infrastrukturun qurulmasına yönəldilir. OpenAI hələlik öz əməliyyat xərcləri və mənfəətə nə qədər yaxın olduğu barədə rəsmi məlumat açıqlamayıb.Bu kontekstdə OpenAI-nin əldə etdiyi 10 milyard dollarlıq illik gəlir, texnologiya sektorunda süni intellektin kommersiya potensialının və sürətli böyümə dinamikasının bariz göstəricisidir. ",2025-07-24 17:28:06.255626
 Qazaxıstanda kriptokart dövrü başlayır - Osman Gündüz ,https://xeberler.az/new/details/qazaxistanda-kriptokart-dovru-baslayir-osman-gunduz--35433.htm,https://xeberler.az/img/mid/42774.jpg,10-06-2025, 11:57,KRİPTOVALYUTA ,"""Qazaxıstan Mərkəzi Bankı rəqəmsal maliyyə sahəsində önəmli yenilik edib — kriptokart layihəsinə start verilib. Artıq vətəndaşlar kriptovalyutalarını real vaxtda real pula çevirərək mağazalarda, restoranlarda, kafe və digər pərakəndə ticarət məkanlarında adi bank kartı kimi istifadə edə biləcəklər"". Xeberler.az bildirir ki, bunu Azərbaycan İnternet Formunun Prezidenti, ekspert Osman Gündüz deyib. Ekspertin sözlərinə görə, layihəyə ilkin mərhələdə bir neçə bank qoşulub. Kartlar Qazaxıstanda rəsmi lisenziya almış kriptobirjalarla birbaşa inteqrasiya olunub"". Tranzaksiya necə işləyir? -İstifadəçi lisenziyalaşdırılmış platformalarda (BitGet, Binance, ByBit, Coinbase və s.) kriptovalyuta saxlayır;-Ödəniş anında bu aktiv dərhal bazarda satılır;-Ekvivalent məbləğ karta yüklənir və ödəniş milli valyuta ilə baş tutur;-Proses tam avtomatik və real vaxtda baş verir Osman Gündüz bildirib ki, bu layihə hazırda pilot rejimdə həyata keçirilir – yəni məhdud istifadəçi qrupu və seçilmiş banklarla test edilir: ""Mərkəzi Bankın məlumatında konkret şəhər göstərilməsə də, kriptovalyutanın daha geniş tətbiqi üçün Prezidentin təşəbbüsü ilə ayrıca bir “kriptopilot şəhər” – CryptoCity layihəsi də hazırlanır. Onun Alatau şəhərində qurulması planlaşdırılır. Burada kripto ilə əmlak alışı, restoran ödənişləri və digər xidmətlər geniş şəkildə sınaqdan keçiriləcək"". Ekspert qeyd edib ki, Kriptovalyutanın ilk dəfə gündəlik həyatın bir hissəsinə çevrilməsi əhəmiyyətli hadisədir. Bununla da rəqəmsal aktivlər real iqtisadi dövriyyəyə daxil olur. Bank sektoru ilə blokçeyn texnologiyası arasında birbaşa əlaqə qurulmuş olur: ""Yəni ənənəvi ödənişlə kripto ödəniş arasında bağlantı yaranır və bununla da rəqəmsal aktivlər geniş kütlə üçün əlçatan olur. Qazaxıstanda 2020-ci ildən ""Rəqəmsal aktivlər haqqında"" qanun qəbul edilib. Bu qanun kriptovalyutaların hüquqi statusunu, onların mübadiləsini, saxlanmasını və mayninq fəaliyyətini tənzimləyir. Bir neçə il öncədən bu ölkədə kriptovalyutaların alqı-satqısına icazə verilib. Özbəkistan da paralel olaraq bu istiqamətdə irəliləyir – 2018-ci ildən etibarən qəbul etdiyi normativ aktlarla kriptovalyutaların dövriyyəsi, blokçeyn texnologiyası və mayninq fəaliyyəti üçün hüquqi baza - əlverişli mühit formalaşdırıb. BitGet qısa zamanda bu ölkədə ən populyar kripto platformaya çevrilib"". Osman Gündüzün sözlərinə görə, Azərbaycan Mərkəzi Bankı da cari ildə pilot qaydada (Sandbox rejimində) kripto layihələrə start verib. İşçi qrup formalaşdırılıb. Eyni anda dörd layihə fəaliyyətə başlayıb. Rəqəmsal manatla bağlı müzakirələr aparılır: ""Lakin hələlik hüquqi bazanın yaradılması, kriptovalyutaların bank və ödəniş sektoruna real inteqrasiyası üzrə konkret addımlar müşahidə olunmur. Düşünürəm ki, ölkəmizdə bu sektorun inkişafı innovasiyaların təşviqi, regionda rəqəmsal biznesdə rəqabətə davamlılıq, yeni iş yerlərinin açılması və ixtisaslı mütəxəssislərin yetişdirilməsi baxımından böyük əhəmiyyət daşıyır. Hökumətin bu istiqamətdə səylərini gücləndirilməsi vacibdir"". ",2025-07-24 17:28:07.563144
 Azərbaycan Ümumdünya Poçt İttifaqının 28-ci Konqresində təmsil olunacaq ,https://xeberler.az/new/details/azerbaycan-umumdunya-poct-ittifaqinin-28-ci-konqresinde-temsil-olunacaq--35432.htm,https://xeberler.az/img/mid/42771.jpg,10-06-2025, 11:51,TƏDBİRLƏR ,"7-19 sentyabr tarixlərində Birləşmiş Ərəb Əmirliklərinin Dubay şəhərində keçiriləcək Ümumdünya Poçt İttifaqının (ÜPİ) 28-ci Konqresində Azərbaycan təmsil olunacaq.Xeberler.az bildirir ki, bu barədə ""Azərpoçt"" MMC-dən məlumat verilib.Məlumata görə, konqreslə bağlı Bakıda hazırlıq tədbiri keçirilib.Hazırlıq tədbirində “Azərpoçt” MMC-ni İdarə heyətinin vəzifəsini icra edən İsi Mustafayev və İdarə heyətinin üzvü Elgün Rəsulov təmsil edib.Qeyd edilib ki, Azərbaycanın ÜPİ-nin İdarəetmə və Poçt Əməliyyatları Şurasına 2026-2029-cu illər üçün namizədliyi irəli sürülüb.Konqresdə Azərbaycanın təşkilatın İdarəetmə Şurasına, eləcə də Poçt Əməliyyatları Şurasına namizədliyi nəzərdən keçiriləcək. ",2025-07-24 17:28:08.493624
 DİN: Ötən gün bank kartlarından pul oğurlanmayıb ,https://xeberler.az/new/details/din:-oten-gun-bank-kartlarindan-pul-ogurlanmayib--35431.htm,https://xeberler.az/img/mid/41500.jpg,10-06-2025, 11:42,TƏHLÜKƏSİZLİK ,"İyunun 9-da vətəndaşların bank hesablarından kiberyolla pul vəsaitlərinin oğurlanması ilə bağlı polis orqanlarına hər hansı müraciət daxil olmayıb.Xeberler.az bildirir ki, bu barədə Daxili İşlər Nazirliyinin (DİN) mətbuat xidmətindən məlumat verilib.DİN əhalini naməlum nömrələrdən gələn zənglər və mesajlar vasitəsilə vətəndaşların şəxsi və maliyyə məlumatlarının ələ keçirilməsi cəhdlərinin qarşısının alınması məqsədilə diqqətli olmağa çağırır. Vətəndaşlara bir daha xatırladılır ki, bank kartlarının CVV/CVC kodu, istifadə müddəti və SMS-lə göndərilən OTP şifrələri (birdəfəlik şifrələr) mütləq şəkildə məxfi saxlanmalıdır. “Bu məlumatların üçüncü şəxslərlə paylaşılması nəticəsində bank hesablarından pul oğurluğu, vətəndaşın adından kredit və digər maliyyə əməliyyatlarının həyata keçirilməsi mümkündür. Vətəndaşlara tövsiyə edirik ki, naməlum nömrələrdən gələn zəng və mesajlara cavab verməyin, heç bir halda şəxsi və maliyyə məlumatlarınızı paylaşmayın, şübhəli ünsiyyət halında əlaqəni dərhal kəsin və nömrəni bloklayın. Qeyd edək ki, bu cür hallarla üzləşən şəxslər dərhal polis orqanlarına və banklara müraciət etməlidirlər”, - deyə məlumatda bildirilib.   ",2025-07-24 17:28:11.272755
 Elektron kabineti olmayan sahibkarlara onlayn bildiriş göndərilməsi imkanı yaradılıb ,https://xeberler.az/new/details/elektron-kabineti-olmayan-sahibkarlara-onlayn-bildiris-gonderilmesi-imkani-yaradilib--35430.htm,https://xeberler.az/img/mid/41782.jpg,10-06-2025, 10:23,E - HÖKUMƏT ,"“Elektron Məhkəmə” İnformasiya Sistemi ilə İqtisadiyyat Nazirliyi yanında Dövlət Vergi Xidmətinin informasiya sistemi arasında həyata keçirilmiş inteqrasiya nəticəsində yeni funksionallıq istifadəyə verilib. Belə ki, elektron kabineti olmayan sahibkarlar barəsində məhkəməyə verilmiş iddia ərizəsi ilə bağlı onlara onlayn bildirişin göndərilməsi mümkün olub.Xeberler.az bildirir ki, Kommersiya mübahisələri ilə bağlı məhkəməyə elektron qaydada təqdim olunan iddia ərizələri və ona əlavə edilmiş sənədlər işdə iştirak edən digər şəxslərin “Elektron məhkəmə” informasiya sistemində yaradılmış elektron kabinetlərinə göndərilir. Müvafiq şəxslərə bu barədə elektron poçt və SMS vasitəsilə məlumat verilir.Əgər cavabdeh sahibkar “Elektron məhkəmə” informasiya sistemində qeydiyyatdan keçməyibsə, belə halda iddia ərizəsi ilə bağlı bildiriş və qeydiyyat qaydaları barədə ətraflı məlumat həmin şəxsin İqtisadiyyat Nazirliyi yanında Dövlət Vergi Xidmətinin informasiya sistemində yaradılmış elektron kabinetinə ötürülür və bu barədə məlumat elektron qaydada ona çatdırılır.Bu yenilik Biznes Mühiti və Beynəlxalq Reytinqlər üzrə Komissiyanın Ədliyyə Nazirliyinin rəhbərlik etdiyi “Biznesin müflisləşməsi” İşçi qrupunun fəaliyyəti çərçivəsində həyata keçirilib. ",2025-07-24 17:28:12.173236
 Britaniyada uşaqlara sosial şəbəkə məhdudiyyətləri tətbiq ediləcək ,https://xeberler.az/new/details/britaniyada-usaqlara-sosial-sebeke-mehdudiyyetleri-tetbiq-edilecek--35429.htm,https://xeberler.az/img/mid/42333.jpg,09-06-2025, 09:21,SOSİAL MEDIA ,"Böyük Britaniya hökuməti uşaqların sosial media platformalarında keçirdiyi vaxtı məhdudlaşdırmaq üçün daha sərt onlayn təhlükəsizlik tədbirləri tətbiq etməyi nəzərdən keçirir.Xeberler.az BBC-yə istinadən məlumat verir ki, təşəbbüs çərçivəsində sosial şəbəkə tətbiqlərində istifadə müddətinə gündəlik iki saatlıq limit və axşam saat 22:00-dan sonra qadağa qoyulması təklif olunur.Texnologiya naziri Piter Kayl bəzi tətbiqlərin və ağıllı telefonların asılılıq yaradan təbiətini araşdırdıqlarını bildirib. O, uşaqların onlayn təhlükəsizliyinin təmin olunmasının vacibliyini vurğulayıb. ",2025-07-24 17:28:12.985379
 Sürücülük vəsiqəsindəki məlumatlar EHİS-dən əldə ediləcək ,https://xeberler.az/new/details/suruculuk-vesiqesindeki-melumatlar-ehis-den-elde-edilecek--35428.htm,https://xeberler.az/img/mid/42769.jpg,07-06-2025, 17:27,E - HÖKUMƏT ,"Nəqliyyat vasitələri sürücülərinin hazırlanması, sürücülük vəsiqəsi almaq istəyən şəxslərdən imtahanların qəbul edilməsi, sürücülük vəsiqələrinin verilməsi, dəyişdirilməsi və qaytarılması qaydaları haqqında Təlimata dəyişiklik edilib.Xeberler.az məlumat verir ki, Daxili İşlər Nazirliyi bu barədə qərar verib.Qərara əsasən, sürücülük vəsiqəsində, nəqliyyat vasitəsinin qeydiyyat şəhadətnaməsində və nəqliyyat vasitəsinin texniki baxışdan keçməsi barədə elektron talonda göstərilən məlumatlar Elektron Hökumət İnformasiya Sistemi üzərindən təqdim edilə (əldə edilə) bilər.Bu sənədlərdə göstərilən məlumatların Elektron Hökumət İnformasiya Sistemi üzərindən təqdim edilməsi həmin sənədlərin təqdim edilməsinə bərabər tutulur.Qərar qəbul edildiyi gündən 3 gün müddətində Azərbaycan Respublikasının Hüquqi Aktların Dövlət Reyestrinə daxil edilməsi üçün Azərbaycan Respublikasının Ədliyyə Nazirliyinə göndərilib.Daxili İşlər Nazirliyinin Mətbuat Xidmətinə tapşırılıb ki, bu Qərarın Azərbaycan Respublikasının Hüquqi Aktların Dövlət Reyestrinə daxil edildikdən sonra 72 saat müddətində rəsmi dərc edilməsi üçün zəruri tədbirlər görülsün.Qərar respublika daxili işlər orqanlarında elan ediləcək. ",2025-07-24 17:28:14.018004
 DİN: Bank kartlarının CVV və OTP kodunu heç kimə deməyin ,https://xeberler.az/new/details/din:-bank-kartlarinin-cvv-ve-otp-kodunu-hec-kime-demeyin--35427.htm,https://xeberler.az/img/mid/42304.jpg,07-06-2025, 17:25,TƏHLÜKƏSİZLİK ,"İyunun 6-da daxil olmuş müraciətlər əsasında aparılan araşdırmalar zamanı bir sıra şəxslərin bank hesablarından qanunsuz olaraq pul vəsaitlərinin çıxarıldığı müəyyən edilib.Xeberler.az bildirir ki, bu barədə Daxili İşlər Nazirliyinin (DİN) mətbuat xidmətindən məlumat verilib.Bildirilib ki, oğurluq faktları üzrə 4850 AZN, 1000 AZN, 999 AZN, 750 ABŞ dolları və digər məbləğlərin ələ keçirildiyi müəyyən olunub.“Araşdırmalar göstərir ki, bu hallar adətən vətəndaşların kart məlumatlarını, xüsusilə, CVV/CVC kodu, kartın istifadə müddəti və OTP şifrəsini üçüncü şəxslərlə paylaşmaları nəticəsində baş verir.Vətəndaşlara bir daha xatırladılır ki, bank kartı məlumatları məxfi saxlanmalı, heç bir halda tanımadığınız şəxslərlə paylaşılmamalıdır, naməlum nömrələrdən daxil olan zəng və mesajlara cavab verilməməlidir, şübhəli əlaqə halında dərhal münasibət kəsilməli, nömrə bloklanmalıdır.Oğurluq halları ilə qarşılaşdıqda Daxili İşlər Nazirliyinin “102” Zəng Mərkəzinə və ya ərazi üzrə polis orqanına müraciət etməyiniz xahiş olunur”,-deyə DİN-in məlumatında bildirilir.  ",2025-07-24 17:28:15.160187
 AQTİ-nin yeni saytı istifadəyə verilib ,https://xeberler.az/new/details/aqti-nin-yeni-sayti-istifadeye-verilib--35426.htm,https://xeberler.az/img/mid/42768.jpg,07-06-2025, 17:23,E - HÖKUMƏT ,"7 iyun – Ümumdünya Qida Təhlükəsizliyi Günündə Azərbaycan Qida Təhlükəsizliyi İnstitutunun (AQTİ) yeni saytı istifadəyə verilib.Xeberler.az məlumat verir ki, sayt sahibkarların məlumatlandırılması, istehlakçıların maarifləndirilməsi üçün çox faydalı imkanlar təqdim edir.Müasir və interaktiv platformada qida təhlükəsizliyi ilə əlaqəli ən son yeniliklər, xəbərlər və sahibkarların xidmətlərə əlçatanlığını təmin etmək üçün müraciət bölmələri yaradılıb.Saytda AQTİ-nin Bakı və regionlarda fəaliyyət göstərən ixtisaslaşmış laboratoriyaları və onların göstərdiyi xidmətlər barədə ətraflı məlumatlar təqdim olunur. Sayta daxil olan hər kəs laboratoriyalara virtual tur etmək imkanı qazanacaq.Həmçinin Azərbaycan Qida Təhlükəsizliyi İnstitutunun təklif etdiyi təlimlər, konsaltinq, halal sertifikatlaşdırma, layihələndirmə, xarici qiymətləndirmə və digər xidmətlər sahibkarlar üçün daha asan formada təqdim olunub.Yenilənən saytda “HALAL” uyğunluq sertifikatı almaq istəyən sahibkarlar üçün yeni “Kalkulyator” bölməsi yaradılıb ki, burada müvafiq bölmələri dolduraraq ""HALAL"" sertifikatlaşma üzrə qiymətləndirmə rüsumlarını öyrənmək mümkündür.Saytda hər gün yenilənən maraqlı məqalələr istehlakçıların maarifləndirilməsi üçün əlverişli informasiya mənbəyidir. ",2025-07-24 17:28:16.580717
 Mask Trampla mübahisədən sonra investorlarla əlaqə saxlamayıb ,https://xeberler.az/new/details/mask-trampla-mubahiseden-sonra-investorlarla-elaqe-saxlamayib--35425.htm,https://xeberler.az/img/mid/42582.jpg,07-06-2025, 09:41,İNVESTİSİYA ,"ABŞ sahibkarı İlon Mask Prezident Donald Trampla münaqişəsi fonunda biznesinə milyardlarla sərmayə qoyan Silikon Vadisi investorları ilə əlaqə saxlamağı dayandırıb.Xeberler.az bildirir ki, bu barədə ""Financial Times"" qəzeti yazıb.""İlon Mask heç kimin zənglərini qəbul etmir. Hətta onun şirkətlərinə milyardlarla sərmayə qoyanların da"", - mənbə nəşrə bildirib. ",2025-07-24 17:28:18.119669
 Maskın şirkətləri ilə hökumət müqavilələrinin auditi aparılacaq ,https://xeberler.az/new/details/maskin-sirketleri-ile-hokumet-muqavilelerinin-auditi-aparilacaq--35424.htm,https://xeberler.az/img/mid/42583.jpg,07-06-2025, 09:40,TEXNOLOGİYA ,"ABŞ hakimiyyəti sahibkar İlon Maska məxsus şirkətlərlə bağlanmış dövlət müqavilələrinin qiymətləndirilməsini həyata keçirəcək.Xeberler.az bildirir ki, bunu ABŞ Prezidenti Donald Tramp Ağ Evdə jurnalistlərin bu müqavilələrin icrasını ləğv etməyə hazır olması ilə bağlı sualını cavablandırarkən deyib.""Biz hər şeyi araşdıracağıq. Söhbət böyük subsidiyalardan gedir"", - Tramp vurğulayıb.Daha əvvəl bildirilib ki, ABŞ-nin Prezident Administrasiyası İlon Maskı dövlət sirlərinə girişdən məhrum edə bilər. Maskın məxfi məlumatlara çıxışı “Space X”in fəaliyyəti və NASA ilə əməkdaşlığı üçün zəruridir. Ağ Ev Maskın şirkətləri ilə bağlanmış dövlət müqavilələrinin icrasını da ləğv edə bilər. Onlar 2024-cü ildə onlar 17 dövlət qurumu ilə 100 müqavilə əsasında təxminən 3 milyard dollar alıblar. ",2025-07-24 17:28:19.049283
 Aİ süni intellekt haqqında qanunun müddəalarının qəbulunu gecikdirə bilər ,https://xeberler.az/new/details/ai-suni-intellekt-haqqinda-qanunun-muddealarinin-qebulunu-gecikdire-biler--35423.htm,https://xeberler.az/img/mid/42767.jpg,07-06-2025, 09:36,SÜNİ İNTELLEKT VƏ DATA ,"Avropa İttifaqı (Aİ) texniki standartların və təlimatların hazırlanmasında gecikmələrə görə süni intellekt haqqında qanunun bəzi müddəalarının qəbulunun gecikdirilməsi imkanını nəzərdən keçirir.Xeberler.az ""Politico""ya istinadən məlumat verir ki, bunu Avropa Komissiyasının icraçı vitse-prezidenti Henna Virkkunen Aİ-nin rəqəmsal inkişaf nazirlərinin Lüksemburqda keçirilən görüşündə deyib.İlk dəfə 2023-cü ilin dekabrında Aİ-yə bütün üzv dövlətlər tərəfindən razılaşdırılan süni intellekt qanunu, dünyada bu sahənin texnologiyalarını tənzimləməyə yönəlmiş ilk akt oldu. Sənəd normaların mərhələli şəkildə qüvvəyə minməsini nəzərdə tutur - ilk məhdudiyyətlər artıq fevraldan qüvvədədir, növbəti əsas tarixlər 2025-ci ilin avqustu və 2026-cı ildir.""Əgər standartlar və təlimatlar vaxtında hazır deyilsə, qanunun bəzi hissələrinin təxirə salınmasını istisna etməməliyik"", - Virkkunen vurğulayıb.Bir çox şirkət qanunun tələblərinə əməl etmək üçün əlavə dəqiqləşdirmələr və texniki reqlamentlər gözləyir. Qanun bir sıra yüksək riskli ssenarilərdə süni intellektdən istifadəni yasaqlayır, həmçinin potensial zərəri azaltmaq üçün süni intellekt sistemlərinin tərtibatçıları və istifadəçiləri üçün bir sıra öhdəliklər təqdim edir. ",2025-07-24 17:28:20.055299
 DİN: Kart məlumatlarınızı naməlum şəxslərə verməyin ,https://xeberler.az/new/details/din:-kart-melumatlarinizi-namelum-sexslere-vermeyin--35422.htm,https://xeberler.az/img/mid/42304.jpg,06-06-2025, 12:35,TƏHLÜKƏSİZLİK ,"Daxili İşlər Nazirliyi vətəndaşlara müraciət edərək bank kartı məlumatlarının ələ keçirilməsi ilə bağlı oğurluq hallarına qarşı ehtiyatlı olmağa çağırır.Xeberler.az məlumat verir ki, iyunun 5-də daxil olan müraciətlər əsasında aparılan araşdırmalar nəticəsində bir sıra şəxslərin bank hesablarından qanunsuz yolla pul vəsaitlərinin çıxarıldığı müəyyən olunub. Oğurlanmış məbləğlər arasında 2200, 1950, 1050, 940, 580, 300, 252, 226, 202, 200, 200, 128, 101 və 65 manat kimi rəqəmlər qeydə alınıb.Bu cür cinayət halları adətən naməlum nömrələrdən gələn zəng və SMS-lər, habelə saxta saytlar və platformalar vasitəsilə həyata keçirilir. Şəxsi bank kartı məlumatlarını, xüsusilə, kartın nömrəsini, PIN kodunu, CVV kodunu və bir dəfəlik təsdiq (OTP) şifrələrini heç bir halda digər şəxslərlə, o cümlədən özünü bank və ya dövlət qurumu əməkdaşı kimi təqdim edən şəxslərlə paylaşmaq olmaz.DİN vətəndaşları bir daha xəbərdar edir ki:• Naməlum nömrələrə cavab verərkən ehtiyatlı olun,• SMS və e-poçtlardakı şübhəli keçidlərə daxil olmayın,• Heç bir halda bank kartı və mobil bankçılıq məlumatlarınızı paylaşmayın.Qeyd edək ki, belə hallarla üzləşən şəxslər dərhal polis orqanlarına və banklara müraciət etməlidirlər. ",2025-07-24 17:28:21.285462
 NEQSOL Holding şəhid ailələrinə və qazilərə dəstəyini davam etdirir ,https://xeberler.az/new/details/neqsol-holding-sehid-ailelerine-ve-qazilere-desteyini-davam-etdirir--35421.htm,https://xeberler.az/img/mid/41090.jpg,06-06-2025, 12:31,TƏDBİRLƏR ,"NEQSOL Holding şəhid ailələrinə və qazilərə dəstək məqsədilə “YAŞAT” Fondu ilə əməkdaşlığını davam etdirir.Xeberler.az bildirir ki, əməkdaşlıq çərçivəsində NEQSOL Holding tərəfindən “YAŞAT” Fonduna ayrılmış vəsaitin bir hissəsi hesabına 2025-ci il ərzində 710 nəfər əlilliyi təyin olunmuş şəxsə və şəhid ailəsinə tibbi xidmətlərin və təhsil xərclərinin maliyyələşdirilməsi formasında sosial dəstək göstərilib.Həmçinin, 1 İyun – Uşaqların Beynəlxalq Müdafiəsi Günü münasibətilə NEQSOL Holding-in tərəfdaşlığı ilə “YAŞAT” Fondu tərəfindən həyata keçirilən “Hədiyyə Karvanı” sosial layihəsi çərçivəsində ölkə üzrə 1700-dək şəhid övladı təbrik edilib.Holdinq tərəfindən ayrılan vəsaitin bir hissəsi isə bu il ərzində digər xüsusi sosial layihələrin, o cümlədən şəhid övladları üçün “YAŞAT” Yay Düşərgəsi, Yay Məktəbi və Məktəbli Ləvazimatları layihələrinin icrası çərçivəsində istifadə olunacaq.Beləliklə, 2021-ci ildən etibarən köçürülmüş ianələr və hazırkı istifadə olunan məbləğ də daxil olmaqla, NEQSOL Holding-in qərarı ilə tərkibindəki Bakcell, Norm, Azerconnect Group və Nobel Energy şirkətləri “YAŞAT” Fonduna ümumilikdə 3,7 milyon manat vəsait ayırıb.NEQSOL Holding Qurban bayramı münasibətilə Azərbaycan xalqına sülh, əmin- amanlıq və firavanlıq kimi ən xoş arzularını çatdırır. NEQSOL Holding 11 ölkədə telekommunikasiya, enerji, yüksək texnologiyalar və tikinti sahələrində fəaliyyət göstərən beynəlxalq şirkətlər qrupudur. ",2025-07-24 17:28:22.006115
 Çin qlobal internetə giriş üçün pilot proqram başladıb ,https://xeberler.az/new/details/cin-qlobal-internete-giris-ucun-pilot-proqram-basladib--35420.htm,https://xeberler.az/img/mid/35994.jpg,06-06-2025, 09:30,İNTERNET ,"Çinin cənub əyaləti Haynan bəzi korporativ istifadəçilərə qlobal internetə geniş giriş təmin etmək üçün pilot proqram başladır.Xeberler.az bildirir ki, bu barədə “South China Morning Post” (SCMP) qəzeti məlumat yayıb.Qəzetin məlumatına görə, Haynan adasında qeydiyyatdan keçmiş şirkətlərin əməkdaşları “Global Connect” mobil xidmətinə müraciət edə və ÇXR-də bloklanmış bəzi saytlara giriş əldə edə bilərlər.SCMP qeyd edir ki, xidmət “Google”, ""Vikipediya"", “YouTube”, “X”, “TikTok” və digər servislərə girişi açacaq, lakin bəzi veb-saytlar əlçatmaz olaraq qalacaq.Müraciət edənlərin Çinin üç operatorundan biri – “China Mobile”, “China Unicom”, “China Telecom”dan 5G tarifi olmalıdır. Həmçinin saytlara giriş əldə etmək istəyənlər işəgötürən haqqında məlumat təqdim etməlidirlər. Haynan Beynəlxalq Kompleks Məlumat Xidmətləri Mərkəzinin (HIDCSC) əməkdaşının sözlərinə görə, müraciətin təsdiqlənməsi prosesi beş aya qədər çəkə bilər. ",2025-07-24 17:28:23.235547
 “SpaceX” “Dragon” gəmilərini istismardan çıxaracaq ,https://xeberler.az/new/details/spacex-dragon-gemilerini-istismardan-cixaracaq--35419.htm,https://xeberler.az/img/mid/42729.jpg,06-06-2025, 09:26,KOSMOS ,"“SpaceX” aerokosmik şirkəti Amerika Milli Aeronavtika və Kosmik Fəza Tədqiqatları İdarəsi (NASA) tərəfindən insanların və yüklərin Beynəlxalq Kosmik Stansiyaya (BKS) çatdırılması üçün geniş istifadə olunan “Dragon” kosmik gəmilərini istismardan çıxarmağa başlayacaq.Xeberler.az bildirir ki, bu barədə şirkətin sahibi İlon Mask X sosial şəbəkəsində yazıb.“Prezident (ABŞ Prezidenti Donald Tramp) tərəfindən dövlət müqavilələrimin ləğv edilməsi ilə bağlı bəyanatı işığında “SpaceX” dərhal “Dragon” kosmik gəmisini istismardan çıxarmağa başlayacaq”, – sahibkar qeyd edib.Tramp əvvəllər bildirmişdi ki, “büdcədə pula qənaət etməyin ən sadə yolu Maskın dövlət subsidiyalarını və müqavilələrini dayandırmaqdır”.Qeyd edək ki, “Dragon” nəqliyyat kosmik gəmisi “SpaceX” şirkəti tərəfindən NASA-nın “Commercial Orbital Transportation Services” (COTS) proqramı çərçivəsində hazırlanıb və BKS-ə faydalı yükün çatdırılması və onun Yerə qaytarılması üçün nəzərdə tutulub.“Dragon” dünyada BKS-dən yükləri Yerə qaytaran yeganə yük kosmik gəmisidir. Bu aparatın istismardan çıxarılması NASA-nın BKS-dəki missiyalarına ciddi təsir göstərə bilər. ",2025-07-24 17:28:23.962847
 “Biletim.az” ilə onlayn bilet alanların sayı 2 dəfə artıb ,https://xeberler.az/new/details/biletim.az-ile-onlayn-bilet-alanlarin-sayi-2-defe-artib--35418.htm,https://xeberler.az/img/mid/42766.jpg,05-06-2025, 21:03,E-TİCARƏT ,"Bu ilin 5 ayı ərzində “biletim.az” portalı vasitəsilə onlayn qaydada 259 min 172 bilet əldə edilib. Bu, 2024-cü ilin müvafiq dövrü ilə müqayisədə 2 dəfədən çoxdur.Xeberler.az məlumat verir ki, sərnişinlər səfərlərini reallaşdıran zaman onlayn bilet alışına daha çox üstünlük verirlər.Qeyd edək ki, “biletim.az” portalında 51 şəhər və rayona, 82 istiqamət üzrə bilet almaq mümkündür. Sistemə 326 reys olmaqla 373 nəqliyyat vasitəsi qoşulub. Onlayn bilet satışı sistemi mərhələli şəkildə sərnişindaşıma sahəsində xidmət göstərən bütün daşıyıcı və avtovağzalları əhatə edəcək.Bayram ərəfəsində və istirahət günlərində vətəndaşların daha rahat və təhlükəsiz qaydada mənzil başına çatmaları üçün biletləri onlayn qaydada “biletim.az” portalı vasitəsilə əldə etmələri tövsiyə olunur.  ",2025-07-24 17:28:24.471484
 “digital.login”ə biometrik giriş açarı ilə daxil olmaq mümkündür ,https://xeberler.az/new/details/digital.logine-biometrik-giris-acari-ile-daxil-olmaq-mumkundur--35417.htm,https://xeberler.az/img/mid/42765.jpg,05-06-2025, 18:05,E - HÖKUMƏT ,"“digital.login” platformasında şəxsiyyət vəsiqəsinin identifikasiya kodu (FİN kod) ilə daxil olan istifadəçilərin hesablarının təhlükəsizliyini artırmaq məqsədilə biometrik giriş açarı funksionallığı (passkey) aktiv edilib.Xeberler.az bildirir ki, platformanın yeni xüsusiyyəti sayəsində vətəndaşlar “digital.login” hesablarına əlavə parol daxil etmədən, sadəcə biometrik identifikasiya vasitəsilə - barmaq izi, üz tanıma və ya cihazdakı təhlükəsizlik açarı ilə daxil ola biləcəklər. Beləliklə, biometrik giriş açarı hesabın təhlükəsizliyini artırır və parolun daxil edilməsi məcburiyyətini aradan qaldırmaqla daha rahat istifadəçi təcrübəsini təmin edir. Biometrik giriş açarını aktivləşdirmək üçün: - Şəxsi kabinetdə “Təhlükəsizlik” bölməsində yerləşən “Giriş açarı” altbölməsi seçilir;- “Yeni” düyməsi kliklənərək açarın adı daxil edilir;- “Əlavə et” düyməsi ilə sistemin cihaza uyğun təqdim etdiyi təlimatlar izlənərək açar yaradılır;- Növbəti girişlərdə “İdentifikasiya nömrəsi ilə” giriş üsulu seçilir və “Giriş açarı ilə daxil ol” düyməsi kliklənir. Biometrik giriş açarı haqqında daha ətraflı məlumatı digital.login veb-saytının “Tez-tez verilən suallar” bölməsindən əldə etmək mümkündür. ",2025-07-24 17:28:25.081168
 “Starlink” Azərbaycanda rəsmi qeydiyyata alınıb ,https://xeberler.az/new/details/starlink-azerbaycanda-resmi-qeydiyyata-alinib--35416.htm,https://xeberler.az/img/mid/41373.jpg,05-06-2025, 17:55,İNTERNET ,"Azərbaycanda fəaliyyətə başlayan “Starlink Azerbaijan” MMC rəsmi olaraq uçota alınıb.Xeberler.az APA-ya istinadən məlumat verir ki, şirkət 4 iyun tarixində qeydiyyata alınıb.Şirkətin müraciəti əsasında İnformasiya Kommunikasiya Texnologiyaları Agentliyi (İKTA) uçotun aparılmasını təmin edib.""Starlink"" Azərbaycanda peyk üzərindən yüksək sürətli internet xidməti göstərəcək. ",2025-07-24 17:28:25.406246
 ETX yeni kibertəhdid qruplaşmasını müəyyən edib ,https://xeberler.az/new/details/etx-yeni-kibertehdid-qruplasmasini-mueyyen-edib--35415.htm,https://xeberler.az/img/mid/42763.jpg,05-06-2025, 17:50,TƏHLÜKƏSİZLİK ,"Ölkəyə qarşı yönəlmiş kiberhücumların monitorinqi və ümumi kibertəhlükəsizlik vəziyyətinin mütəmadi təhlili çərçivəsində Elektron Təhlükəsizlik Xidməti (ETX) tərəfindən kibertəhdid qruplaşması – “Təhdid Qrupu 2” (ad şərti olaraq) müəyyən edilib.Xeberler.az bildirir ki, bu barədə Elektron Təhlükəsizlik Xidmətindən məlumat verilib. Aparılan təhlillər göstərir ki, qrupun kiberəməliyyatları əsasən fürsətçi xarakter daşıyır, yəni qrup konkret hədəflərdən daha çox əlçatan zəiflikləri istismar edir. Hücumlarda açıq resurslu alətlərdən istifadə olunur, lakin zərurət yarandıqda xüsusi kodlaşdırma və avtomatlaşdırma imkanlarına da əl atılır.ETX tərəfindən bu kimi təhdid qruplaşmalarının istifadə etdiyi infrastrukturun, texnika, taktika və prosedurlarının (TTP) izlənilməsi və standartlaşdırılmış metodologiya əsasında sənədləşdirilməsi gələcəkdə qabaqlayıcı təhlükəsizlik tədbirlərinin görülməsi baxımından böyük əhəmiyyət kəsb edir.Təhdid qrupu haqqında ətraflı məlumat üçün aşağıdakı keçidə daxil ola bilərsiniz: https://bit.ly/43IpNCD  ",2025-07-24 17:28:26.205015
" ""e-AHİK"" elektron rezervasiya sisteminin təqdimatı keçirilib ",https://xeberler.az/new/details/e-ahik-elektron-rezervasiya-sisteminin-teqdimati-kecirilib--35414.htm,https://xeberler.az/img/mid/42762.jpg,05-06-2025, 16:14,TƏDBİRLƏR ,"İyunun 5-də Azərbaycan Həmkarlar İttifaqları Konfederasiyasında (AHİK) ""e-AHİK"" elektron rezervasiya sisteminin təqdimatı keçirilib.Xeberler.az məlumat verir ki, tədbirdə yollayışların verilməsində ""e-AHİK"" elektron rezervasiya sisteminin üstünlükləri haqqında məlumat verilib.Bildirilib ki, sistem yollayışların verilməsi prosesində əlçatanlığın, şəffaflığın və operativliyin təmin edilməsi məqsədilə yaradılıb. Bu sistem vasitəsilə sanatoriya-kurort və istirahət mərkəzlərinə yollayışı daha asan şəkildə əldə etmək mümkün olacaq.Qeyd olunub ki, ""e-AHİK"" sisteminə edilən müraciət qəbul olduqda təsdiq barədə həmin şəxsə məlumat verilir. Sonra şəxsi kabinetdə ödəniş linki ilə yollayışın qismən dəyəri ödənilir və elektron yollayış müraciət edən şəxsin elektron poçt ünvanına göndərilir. Yollayışı əldə edən şəxs elektron yollayış və şəxsiyyət vəsiqəsi ilə göstərilən tarixdə sanatoriyaya, yaxud istirahət mərkəzinə yaxınlaşır.Həmçinin tədbirdə sistemdən istifadə qaydaları haqqında təqdimat edilib.Daha sonra ittifaq üzvlərinin əmək hüquqlarının müdafiəsi, sağlamlığının qorunması, istirahətinin təşkili istiqamətində görülən işlərdən, aparılan islahatlardan və tətbiq edilən yeniliklərdən bəhs edən video nümayiş olunub.Konfederasiyanın həyata keçirdiyi “AHİK könüllüləri”, “Layiqli Əmək Səfirləri”, “Sağlamlığa doğru qaç!”, “Həmkardan həmkara qayğı ilə” layihələri barədə də ətraflı məlumat verilib, həmin layihələrdən hazırlanmış videoçarx nümayiş etdirilib.Diqqətə çatdırılıb ki, Konfederasiya tərəfindən ittifaq üzvləri üçün əlavə xüsusi endirimlər və bonuslar təqdim edən ""AHİK Plus"" proqramının da yaxın vaxtlarda icrasına başlanılacaq. Proqram üzvlərin sosial rifahının yüksəldilməsini, mal və xidmətlərə daha sərfəli çıxış imkanlarının yaradılmasını hədəfləyir.Tədbirdən sonra media nümayəndələri “Kurort” Turizm İnformasiya Mərkəzi ilə tanış olublar. Məlumat verilib ki, ""e-AHİK"" sistemi vasitəsilə edilən müraciətlərə bu Mərkəzdə baxılır.Media nümayəndələri, həmçinin Konfederasiya tərəfindən yeni yaradılan Əməyin Mühafizəsi və Hüquqi Yardım Mərkəzində də olublar. Bildirilib ki, Mərkəzdə ittifaq üzvlərinə əməyin hüquq və texniki müfəttişləri tərəfindən əmək münasibətlərində hüquqi məsələlərlə bağlı ödənişsiz hüquqi yardım göstərilir. Məqsəd həmkarlar ittifaqı üzvlərinin əmək, sosial, iqtisadi hüquqlarının və qanuni mənafelərinin müdafiəsinin daha etibarlı təşkili ilə məmnunluq səviyyəsinin yüksəldilməsidir. ",2025-07-24 17:28:28.222604
 İnternet provayderi seçmək hüququnun pozulması ilə bağlı 17 müraciət həllini tapıb ,https://xeberler.az/new/details/internet-provayderi-secmek-huququnun-pozulmasi-ile-bagli-17-muraciet-hellini-tapib--35413.htm,https://xeberler.az/img/mid/42757.jpg,05-06-2025, 16:07,İNTERNET ,"Azərbaycanın telekommunikasiya və poçt xidmətləri üzrə tənzimləyici qurumu İnformasiya Kommunikasiya Texnologiyaları Agentliyi (İKTA) çoxmənzilli yaşayış binalarında sakinlərin internet telekommunikasiya xidməti göstərən operator və provayderi sərbəst seçmək hüququnun qorunması, operator və provayderlərə bərabər şərait yaradılması istiqamətində fəaliyyətini davam etdirir.Xeberler.az bildirir ki, son 1 il ərzində İKTA-ya 194 yaşayış kompleksində operator və provayderi sərbəst seçmək hüququnun təmin edilməsi, operator və provayderlərə bərabər şəraitin yaradılması ilə bağlı 215 müraciət daxil olub.İKTA tərəfindən həyata keçirilən tədbirlər nəticəsində 83 müraciət üzrə çoxmənzilli yaşayış binalarında 1 internet provayderinin fəaliyyət göstərdiyi aşkar edilib. Bundan əlavə, 80 müraciət üzrə 2, 36 müraciət üzrə isə 3 və daha artıq internet provayderinin fəaliyyət göstərdiyi müəyyən olunub.Hazırda tənzimləyici qurum tərəfindən 16 müraciət üzrə məsələnin araşdırılması həyata keçirilir. İKTA tərəfindən atılmış addımlar nəticəsində 17 müraciət müsbət həllini tapıb.Belə ki, müvafiq MTK-lar və idarəedici təşkilatlar tərəfindən internet operator və provayderlərə həmin binalarda fəaliyyət göstərmək imkanı yaradılıb. Digər müraciətlər üzrə də tədbirlər davam etdirilir.Telekommunikasiya və poçt xidmətləri üzrə tənzimləyici qurum İKTA bəyan edir ki, “Telekommunikasiya haqqında” Azərbaycan Respublikasının Qanununa əsasən, abunəçilərin operator və provayderləri sərbəst seçmək hüququ var və bu hüququn təmin edilməsinə müvafiq şərait yaradılmalıdır.Tənzimləyici qurum istifadəçilərin maraq və hüquqlarının pozulmasına səbəb olmaqla digər operator və provayderlərin fəaliyyətinə maneə törədərək tək fəaliyyət göstərən operator və provayderlər barəsində qanunvericiliyə uyğun tədbirlərin davam etdiriləcəyini bir daha xatırladır.Agentlik bəyan edir ki, qanunvericiliyə uyğun olaraq istifadəçilərin maraq və hüquqlarının pozulmasına, yaxud qanunazidd olan hər hansı digər əməllərə yol verən şəxslər qanunvericiliklə müəyyən olunmuş qaydada məsuliyyət daşıyırlar.Müvafiq pozuntu halları ilə qarşılaşan istehlakçı və internet provayderlərinə bu məsələlərlə bağlı tənzimləyici quruma müraciət etmələri tövsiyə olunur.Xatırladaq ki, İnformasiya Kommunikasiya Texnologiyaları Agentliyi ölkədə informasiya kommunikasiya texnologiyaları (İKT) və rabitə (telekommunikasiya və poçt) sahələrində tənzimləmə və nəzarəti, eləcə də radiospektr idarəçiliyini həyata keçirir. ",2025-07-24 17:28:29.316539
 ADY bayram günlərində gücləndirilmiş rejimdə işləyəcək ,https://xeberler.az/new/details/ady-bayram-gunlerinde-guclendirilmis-rejimde-isleyecek--35412.htm,https://xeberler.az/img/mid/38149.jpg,05-06-2025, 14:17,NƏQLİYYAT ,"“Azərbaycan Dəmir Yolları” QSC-nin (ADY) bütün strukturları Qurban bayramı günlərində gücləndirilmiş iş rejimində fəaliyyət göstərəcək.Xeberler.az səhmdar cəmiyyətinə istinadən xəbər verir ki, hərəkətin təhlükəsizliyinin davamlı təmin edilməsi, yüklərin və sərnişinlərin mənzil başına vaxtında çatdırılması məqsədilə hərəkət vasitələrinə texniki baxış keçirilib, reyslər üzrə mütəmadi reydlər, yoxlamalar təşkil edilib.Artan sərnişin tələbatı nəzərə alınaraq 6-9 iyun tarixlərində Bakı–Ağstafa–Bakı marşrutu üzrə 7 əlavə reys təyin edilib. Bu marşrut üzrə sürət qatarı 6-8 iyun tarixlərində saat 09:15-də Bakıdan Ağstafaya, 17:00-da Ağstafadan Bakıya yola düşəcək. 9 iyun tarixində isə qatar saat 15:00-da Ağstafadan Bakıya hərəkət edəcək.Bakı–Ağstafa–Bakı xətti üzrə hərəkət edən sürətli qatarlar bayram günlərində də hər gün hər iki istiqamətdə ənənəvi qrafiklə fəaliyyətini davam etdirəcək.Bakı–Qəbələ–Bakı marşrutu üzrə 6 və 9 iyun tarixlərində 4 əlavə reys təyin edilib. Bu marşrutlar üzrə qatarlar həmin günlərdə hər iki istiqamətdə hərəkətdə olacaq. Qatar Bakıdan Qəbələyə saat 07:30-da, Qəbələdən Bakıya isə 19:00-da yola düşəcək.Hazırda Bakı–Qəbələ–Bakı sürətli sərnişin qatarları həftənin həm şənbə, həm də bazar günləri hər iki istiqamətdə hərəkət edir, o cümlədən 7 və 8 iyun tarixlərində eyni qaydada fəaliyyət göstərəcək.Bayram günlərində Bakı–Balakən–Bakı xətti üzrə tələbata uyğun olaraq vaqon sayı artırılıb. Qatar hər gün saat 23:50-də Bakıdan Balakənə, saat 22:00-da Balakəndən Bakıya hərəkət edəcək. Marşrut üzrə Şəki, Qax, Zaqatala və Balakən stansiyalarında, həmçinin dörd aralıq dayanacaqda sərnişinlərin düşüb-minməsi təmin edilir.Qurban bayramı ilə əlaqədar istirahət günü elan edilmiş 6, 7 və 9 iyun tarixlərində Bakı-Sumqayıt-Bakı marşrutu üzrə qatarların hərəkəti həftənin şənbə gününün cədvəli əsasında təşkil ediləcək. 8 iyunda isə qatarlar ənənəvi bazar günü qrafiki ilə hərəkət edəcək.Həmçinin ADY-nin 24/7 fəaliyyət göstərən 1822 Əlaqə mərkəzi də bayram günlərində gücləndirilmiş rejimdə çalışacaq.Sərnişinlər qatarların hərəkət cədvəli ilə tanış olmaq və bilet əldə etmək üçün www.ady.az saytına keçid edə və ya “ADY Mobile” tətbiqini yükləyə bilərlər. ",2025-07-24 17:28:29.673582
" ""AHİK+"" adlı elektron layihə hazırlanıb ",https://xeberler.az/new/details/ahik+-adli-elektron-layihe-hazirlanib--35411.htm,https://xeberler.az/img/mid/42756.jpg,05-06-2025, 12:44,TƏDBİRLƏR ,"Azərbaycan Həmkarlar İttifaqları Konfederasiyası (AHİK) ""AHİK+"" adlı yeni elektron layihə hazırlayıb.Xeberler.az bildirir ki, bu barədə qurumun Aparat rəhbərinin müavini Abbas Əliyev bu gün keçirilən tədbirdə məlumat verib.Onun sözlərinə görə, AHİK üzvləri layihə sayəsində xidmət sahələrində 30 faizə qədər güzəştlərdən istifadə edə biləcəklər: ""Həmin layihənin artıq son tamamlanma işləri gedir və yaxın müddətdə istifadəyə veriləcək"".A.Əliyev həmçinin bildirib ki, Azərbaycanda ilk dəfə həmkarlara Qurban bayramı ilə bağlı xüsusi kartlar təqdim ediləcək: ""Məqsəd AHİK üzvlərinin yanında olmaqdır"". ",2025-07-24 17:28:29.985545
 Süni intellekt sahəsində yeni dövlət standartları qəbul edilib ,https://xeberler.az/new/details/suni-intellekt-sahesinde-yeni-dovlet-standartlari-qebul-edilib--35410.htm,https://xeberler.az/img/mid/42755.jpg,05-06-2025, 12:42,E - HÖKUMƏT ,"Azərbaycan Respublikasının Prezidenti yanında Antiinhisar və İstehlak Bazarına Nəzarət Dövlət Agentliyinin tabeliyində olan Azərbaycan Standartlaşdırma İnstitutu (AZSTAND) tərəfindən AZS ISO/IEC 23894:2025 “İnformasiya texnologiyaları – Süni intellekt – Risklərin idarə edilməsi üzrə təlimat”, AZS ISO/IEC 23053:2025 “Maşın öyrənməsindən istifadə edən süni intellekt sistemləri üçün çərçivə sənədi”, AZS ISO/IEC 24029-2 2025 “Süni intellekt – Neyron şəbəkələrinin dayanıqlılığının qiymətləndirilməsi” dövlət standartları qəbul edilib.Xeberler.az məlumat verir ki, sözügedən dövlət standartları süni intellekt sistemlərinin etimadı doğrultma mövzularını, o cümlədən bu sistemlərin əsas hesablama xüsusiyyətlərini, onlarda istifadə olunan vacib alqoritmlər və yanaşmaları müəyyən edir.Yeni dövlət standartlarının tətbiqində məqsəd Sİ sistemlərinin müxtəlif platformalarda və sahələrdə düzgün işləməsi üçün ümumi qaydalar və təlimatların yaradılmasını, həmçinin qarşılıqlı şəkildə işləməsini təmin etməkdir.Yeni dövlət standartları “İnformasiya-kommunikasiya texnologiyaları” standartlaşdırma üzrə Texniki Komitədə (AZSTAND/TK 05) müzakirəyə çıxarılıb və institut tərəfindən təsdiqlənərək Standartlaşdırma üzrə normativ sənədlərin Dövlət Fonduna daxil edilib.Qeyd edək ki, yeni dövlət standartları Azərbaycan Respublikası Prezidentinin 2025-ci il 19 mart tarixli 530 nömrəli Sərəncamı ilə təsdiq edilən “Azərbaycan Respublikasının 2025–2028-ci illər üçün süni intellekt strategiyası”nın həyata keçirilməsi üzrə Tədbirlər Planının 8.1.5-ci yarımbəndinin icrası məqsədilə qəbul edilib. ",2025-07-24 17:28:30.600985
 DİN: Ötən gün bank kartlarından 9600 manata yaxın pul oğurlanıb ,https://xeberler.az/new/details/din:-oten-gun-bank-kartlarindan-9600-manata-yaxin-pul-ogurlanib--35409.htm,https://xeberler.az/img/mid/37682.jpg,05-06-2025, 12:39,TƏHLÜKƏSİZLİK ,"İyunun 4-də daxil olan müraciətlər əsasında aparılan araşdırmalar nəticəsində bir sıra şəxslərin bank hesablarından qanunsuz yolla pul vəsaitlərinin çıxarıldığı müəyyən olunub. Oğurlanmış məbləğlər arasında 7 min, 881, 464, 354, 300, 170, 100, 100, 70, 70 və 68 manat kimi rəqəmlər qeydə alınıb.Xeberler.az bildirir ki, bu barədə Daxili İşlər Nazirliyinin (DİN) mətbuat xidmətindən məlumat verilib.Nazirlik vətəndaşlara müraciət edərək onları bank kartları ilə bağlı dələduzluq hallarına qarşı diqqətli və ehtiyatlı olmağa çağırır və vətəndaşlara xatırladır: “Bu cür cinayət halları adətən naməlum nömrələrdən gələn zəng və SMS-lər, habelə saxta saytlar və platformalar vasitəsilə həyata keçirilir. Şəxsi bank kartı məlumatlarını, xüsusilə, kartın nömrəsini, PIN kodunu, CVV kodunu və birdəfəlik təsdiq (OTP) şifrələrini heç bir halda digər şəxslərlə, o cümlədən özünü bank və ya dövlət qurumu əməkdaşı kimi təqdim edən şəxslərlə paylaşmaq olmaz. DİN vətəndaşları bir daha xəbərdar edir ki, naməlum nömrələrə cavab verərkən ehtiyatlı olun, SMS və e-poçtlardakı şübhəli keçidlərə daxil olmayın, heç bir halda bank kartı və mobil bankçılıq məlumatlarınızı paylaşmayın”.Məlumatda, həmçinin bildirilir ki, belə hallarla üzləşən şəxslər dərhal polis orqanlarına və banklara müraciət etməlidirlər. ",2025-07-24 17:28:31.392453
"  ""e-ahik"" elektron informasiya sistemi istifadəyə verilib ",https://xeberler.az/new/details/e-ahik-elektron-informasiya-sistemi-istifadeye-verilib--35408.htm,https://xeberler.az/img/mid/42754.jpg,05-06-2025, 11:25,TƏDBİRLƏR ,"Azərbaycanda ""e-ahik"" elektron informasiya sistemi istifadəyə verilib.Xeberler.az bildirir ki, bununla bağlı Azərbaycan Həmkarlar İttifaqları Konfederasiyasının (AHİK) bugünkü tədbirində konfederasiyanın Aparat rəhbərinin müavinj Abbas Əliyev məlumat verib.O qeyd edib ki, AHİK üzvləri artıq evdən çıxmadan, canlı təmasa ehtiyac olmadan sanatoriya və istirahət mərkəzlərinə yollayış əldə edə biləcəklər:""Müraciətlər tamamilə elektron şəkildə, tək şəxsiyyət vəsiqəsilə həyata keçiriləcək. Daha sonra təsdiq alan şəxslər təqdim edilən sənədlə müvafiq sanatoriya və istirahət mərkəzinə yaxınlaşa biləcəklər. Bu tamamilə yeni layihədir və AHİK üzvlərinin işini asanlaşdıracaq"". ",2025-07-24 17:28:31.703630
 BANM Tələbələri BankTech Hakatonunda qalib olublar ,https://xeberler.az/new/details/banm-telebeleri-banktech-hakatonunda-qalib-olublar--35407.htm,https://xeberler.az/img/mid/42753.jpg,05-06-2025, 11:12,TƏDBİRLƏR ,"Fransız-Azərbaycan Universiteti (UFAZ) və PAŞA Bank ASC-nin birgə təşkilatçılığı ilə keçirilmiş 48 saatlıq BankTech HakatonundaBANM tələbələri böyük uğura imza atıblar!Xeberler.az bildirir ki, 170-dən çox komanda arasından seçilən 15 finalçı arasında yarışan ""ZENGEZUR BHOS"" komandası üçüncü yerin qalibi olub!Komandanın üzvləri:Çingiz Məmmədov – Biznesin idarə edilməsi ixtisası , III kurs tələbəsi.Qüdrət Abbaslı – Biznesin idarə edilməsi ixtisası , III kurs tələbəsi.Vüsal Hüseynov – İnformasiya təhlükəsizliyi ixtisası, I kurs tələbəsi.Mehin Əliyeva – İnformasiya təhlükəsizliyi ixtisası, II kurs tələbəsi.Qeyd edək ki, komanda real vaxtda şübhəli əməliyyatları müəyyənləşdirən və qarşısını alan avanqard fırıldaqçılıq aşkarlama sistemi üzrə innovativ həll hazırlayıb.Bildirək ki, tələbələr 1000 AZN dəyərində mükafat və PAŞA Bank-ın “ZirvədəSən” təcrübə proqramında iştirak imkanı qazanıblar!Komandanın mentoru — Bakı Ali Neft Məktəbinin İnnovasiya və tədqiqatlar mərkəzinin rəhbəri Emiliya Əhmədovadır. ",2025-07-24 17:28:32.285551
 Müflisləşmə ilə bağlı müqavilə və orderlərin verilməsi elektronlaşıb ,https://xeberler.az/new/details/muflislesme-ile-bagli-muqavile-ve-orderlerin-verilmesi-elektronlasib--35406.htm,https://xeberler.az/img/mid/41782.jpg,05-06-2025, 10:58,E - HÖKUMƏT ,"Biznes Mühiti və Beynəlxalq Reytinqlər üzrə Komissiyanın “Biznesin müflisləşməsi” İşçi qrupunun fəaliyyəti çərçivəsində müflisləşmə prosesində olan hüquqi şəxsləri təmsil edən nümayəndələr (vəkillər) üçün müqavilə və orderlərin elektron tərtib olunması mümkündür.Xeberler.az məlumat verir ki, “Elektron vəkil” sistemi çərçivəsində müflisləşmə prosesindən əvvəl və müflisləşmə prosesində olan hüquqi şəxsləri təmsil edən nümayəndələr (vəkillər) üçün müqavilə və orderlərin elektron formada tərtib olunması zamanı tələb olunan məlumatların FİN (Fərdi İdentifikasiya Nömrəsi) və VÖEN (Vergi Ödəyicisinin Eyniləşdirmə Nömrəsi) əsasında birbaşa sistem üzərindən elektron qaydada əldə olunması imkanı təmin edilib. Bu funksionallıq vəkillərin sənədləşmə prosesini sürətləndirməklə yanaşı, məlumatların düzgünlüyünün və operativliyinin artırılmasına da xidmət edir.Daha ətraflı linkə keçid edərək tanış olmaq olar.Qeyd edək ki, Biznes Mühiti və Beynəlxalq Reytinqlər üzrə Komissiyanın “Biznesin müflisləşməsi” İşçi qrupuna rəhbərliyi Ədliyyə Nazirliyi həyata keçirir. ",2025-07-24 17:28:32.782566
 “Google” Çilidən Avstraliyaya fiberoptik kabel çəkəcək ,https://xeberler.az/new/details/google-ciliden-avstraliyaya-fiberoptik-kabel-cekecek--35405.htm,https://xeberler.az/img/mid/42749.jpg,05-06-2025, 09:15,TEXNOLOGİYA ,"“Google” və Çilinin infrastruktur layihələri ilə məşğul olan dövlət şirkəti Desarrollo País Avstraliyaya fiberoptik kabelin çəkilməsi ilə bağlı müqavilə imzalayıb.Xeberler.az bildirir ki, bu barədə Cənubi Amerikanın Xarici İşlər Nazirliyi məlumat yayıb.Çilinin xarici işlər naziri Alberto Van Klaveren bildirib ki, Valparaiso bölgəsi 14 000 km-dən çox kabel vasitəsilə Avstraliya ilə birləşdiriləcək.Müqavilə “Google” və “Desarrollo Pais”in bərabər paylara sahib olacağı “Humboldt Connect” adlı birgə şirkətin yaradılmasını nəzərdə tutur.Kabelin 2025-2026-cı illərdə çəkiləcəyi, kommersiya istifadəsinə isə 2027-ci ildə başlanacağı gözlənilir. ",2025-07-24 17:28:33.369945
" Azercell-in “1 manat – 1 gün” prinsipi dəyişməyib, qüvvədədir - Ekspert ","https://xeberler.az/new/details/azercell-in-1-manat-–-1-gun-prinsipi-deyismeyib,-quvvededir-ekspert--35404.htm",https://xeberler.az/img/mid/41013.jpg,04-06-2025, 21:06,MOBİL RABİTƏ ,"""Azercell müştəri xidmətinin rəhbəribnin açıqlamasına baxdım. Bir dövlət şirkətinin müştəri xidmətinin rəhbəri vətəndaşların ziyanına olan, onları daha çox xərcləməyə, daha çox balans yükləməyə səbəb ola biləcək bir prosesi “sərfəli” bir addım olaraq dəyərləndirir"". Xeberler.az bildirir ki, bu sözləri Azərbaycan İnternet Formunun Prezidenti, ekspert Osman Gündüz deyib. Azercell–in yeni tarif siyasəti nə təklif edir ? ""Bir daha təkrar etməyi özümə borc hesab edirəm ki, əvvəllər 1 manat, 2 manat və s. ödəməklə günlərlə, həftələrlə və aylarla danışmaq dövrü 1 iyuldan bitir. Azercell rəsmisi açıq-aşkar bildirir ki, hansısa tarifdə olub onu yeniləyə bilməyən, ondan az balansa pul yükləyən elə həmin məbləğə uyğun sayda gün ərzində danışa biləcək. Yəni tutaq ki, siz 5 manatlıq paketdəsiniz, əgər növbəti ayda 5 manatı ödəyib paketi yeniləsəniz telefon xəttiniz hər iki istiqamətdə 30 gün açıq olacaq. Amma, əgər balansda 3 manatınız qalıbsa, paketi yeniləyə bilmirsinizsə, 1 manat yükləyirsinizsə siz ancaq 1 gün danışa biləcəksiniz. Baxmayaraq ki, paketinizdə 3 manat qalıb siz danışça bilməyəcəksiniz. Siz yalnız 90 gün zəngləri qəbul edə biləcəksiniz. Azercell-in yeni dəyişikliyi məhz xəttin zəng üçün açıq qalma müddətindədir"".  Ekspert qeyd edib ki, əvvəl xəttin danışıq üçün açıq olan müddəti 1 manat üçün 5 gün idi. İndi bu 1 günə endirilib: ""Tutaq ki, 2 manatlıq paketiniz var. Əgər 2 manat ödəsəniz xəttiniz 30 gün açıq olacaq. Əgər paketi yeniləyə bilməyib 1 manat yükləyirsinizsə, siz ancaq 1 gün ərzində danışa biləcəksiniz. Əgər növbəti günə bu 1 manatın hansısa hissəsi qalsa belə ondan istifadə edə, kiməsə zəng edə bilməyəcəksiniz. Əvvəl 2 manat üçün xəttin açıq qalma müddəti 10 gün idi. İndiyədək 30 gün üçün xətti açıq saxlamaq-zəng etmək istəyənlər üçün 5 manat yetərli idi. İndi, yeni qaydalara görə 5 manat ödəyib yalnız 5 gün danışa biləcəksiniz, balansınızda müəyyən qədər qədər vəsait olmasından asılı olmayaraq. Beləliklə, əgər tarifi yeniləmək mümkün olmayacaqsa, onda Azercell-in “1 manat – 1 gün” prinsipinə uyğun danışa biləcəksiniz. Ümid edirəm əlaqədar qurumalar bu məsələlərə diqqət yetirəcəklər"". ",2025-07-24 17:28:34.238900
" ""Azercell"": Danışıq tarifləri dəyişilməyəcək ",https://xeberler.az/new/details/azercell:-danisiq-tarifleri-deyisilmeyecek--35403.htm,https://xeberler.az/img/mid/42748.jpg,04-06-2025, 21:04,MOBİL RABİTƏ ,"""Azercell"" şirkətinin Müştəri Xidmətləri Departamentinin direktoru Faiq Dadaşovun ""APA-Economics""ə müsahibəsi- ""Azercell"" fakturasız (SimSim) xidmətlərində hansı əsas dəyişiklikləri həyata keçirib?- 19 iyun tarixindən etibarən ""Azercell"" fakturasız xətt istifadəçiləri üçün daha rahat və müştəriyönümlü bir yanaşma tətbiq edir. Birinci dəyişiklik ondan ibarətdir ki, danışıq kartlarının istifadə müddətləri yenilənir və bununla yanaşı, yeni tarif əsaslı istifadə müddəti modeli tətbiq olunur. Bu o deməkdir ki, artıq nömrənin aktiv qalması yalnız balans yükləmə ilə deyil, tarifin ödənişi ilə də mümkün olacaq. İkinci dəyişiklik internetlə bağlıdır. Bu dəyişikliyə əsasən, saatlıq internet paketlərində tətbiq olunan 2 Mbps sürət məhdudiyyəti ləğv olunur və gündəlik internet paketlərinin həcmi artırılır. Eyni zamanda internet paketlərinin şərtləri və istifadə müddətləri yenilənir. Sonuncu dəyişiklik köhnə tariflərlə bağlıdır. Bu yenilik “Azercellim”, “Bölgə”, “GəncSim”, “Sadə6”, “GəncOl həftəlik”, “GəncOl 6” və “GəncOl 9” kimi köhnə tariflərə yeni qoşulmalar dayandırılmasından ibarətdir.- Əsas yeniliklərdən biri nömrənin aktiv qalması ilə bağlıdır. Yeni yanaşma necə işləyir?- Əvvəllər nömrənin aktiv qalması yalnız balansda yüklənən məbləğə əsasən müəyyən edilirdi. Məsələn, 2 AZN yüklədikdə nömrə yalnız 10 gün aktiv qalırdı. Bu müddət bitdikdə, hətta balansda istifadə olunmamış resurslar qalsa belə, xidmətlər dayandırılırdı. Yeni qaydaya əsasən, balansda tarifin abunə haqqı qədər vəsait varsa, bu məbləğ tarifin ödənişinə istifadə olunacaq və nömrə 30 gün tam aktiv qalacaq. Bundan sonra nömrə əvvəl olduğu kimi əlavə 90 gün ərzində birtərəfli açıq olacaq, yəni istifadəçi gələn zəng və SMS-ləri qəbul edə biləcək.- Tətbiq etdiyiniz yeniliklər sosial şəbəkələrdə müəyyən çaşqınlıq yaranıb. Tariflərin qiymətləri artırmı?- Xeyr, qiymətlər artırılmır. Danışıq tarifləri olduğu kimi qalır. Sadəcə, əvvəlki qaydada nömrəni iki tərəfli aktiv saxlamaq üçün müəyyən məbləğlər balansa yükləmək ilə mümkün idi. İndi isə əlavə olaraq tarifin haqqını ödəməklə nömrəni tam 30 gün ikitərəfli aktiv saxlamaq mümkündür.- Köhnə tariflərin dayandırıldığını qeyd etdiniz. Bu tariflərdən istifadə edən müştərilərlə bağlı hansı addım atılacaq?- Cari istifadəçilər üçün heç bir dəyişiklik yoxdur. Əgər abunəçi artıq “Azercellim”, “Bölgə”, “GəncSim”, “GəncOl” və “Sadə” kimi tariflərdən birinə qoşulubsa, həmin tarifdən istifadə etməyə davam edə bilər. Sadəcə olaraq, 1 iyul tarixindən etibarən yeni qoşulmalar qəbul edilməyəcək. Eyni zamanda, daha sərfəli və geniş imkanlar təqdim edən “Supersən” kimi alternativ tariflər təklif olunur. Əgər abunəçi 1 iyul tarixinədək tarifini dəyişməsə, mövcud tarifindən istifadə etməyə davam edə biləcək. - Bəs istifadə müddəti necə tənzimlənəcək? 1 iyul 2025-dən etibarən danışıq kartının nominalı ilə nömrənin aktiv qalma müddəti arasında əlaqə olacaq. Bu o deməkdir ki, nömrənin 25 gün aktiv qalması üçün 25 manat, 50 gün üçün isə 100 manat yükləmək lazım olacaq?- Xeyr. Daha əvvəl də qeyd etdiyim kimi, əgər müştəri hər hansı tarifdən istifadə edirsə, o zaman sadəcə həmin tarifin aylıq abunə haqqını (bu 2 AZN, 5 AZN, 10 AZN və s. ola bilər) ödəməklə nömrəsi hər zamankı kimi aktiv qalacaq. Əgər müştəri tarifini vaxtında yeniləməyibsə və nömrə artıq birtərəfli rejimə keçibsə, o zaman xəttin yenidən aktivləşməsi üçün müəyyən məbləğ yükləyə bilər. Əgər yüklənən məbləğ tarifin aylıq haqqından azdırsa, bu halda nömrənin aktiv qalma müddəti yeni qaydalara əsasən hesablanacaq. Məsələn, 1 manat 1 gün, 2 manat 2 gün və s. olacaq. Lakin bir daha vurğulamaq istəyirəm ki, əgər cari tarifiniz vaxtında və tam məbləğdə yenilənirsə, nömrəniz 30 gün ərzində ikitərəfli aktiv qalır.- ""Azercell"" bu dəyişiklikləri niyə məhz indi həyata keçirir?- Bu dəyişikliklər, həm Azərbaycanda, həm də dünyada telekommunikasiya sektorunda gedən genişmiqyaslı transformasiyanın bir hissəsidir. İstehlakçı davranışları dəyişir. İstifadəçilər artıq bizdən yalnız danışıq və ya internet deyil, inteqrasiya olunmuş və daha rahat rəqəmsal təcrübə gözləyirlər. Bu səbəbdən paket əsaslı tariflər qlobal trendlərə çevrilib. Çünki bu yanaşma həm daha sadə, həm də daha sərfəlidir.Eyni zamanda, biz telekommunikasiya sektorunun iqtisadi reallıqlarına da uyğunlaşırıq. Bu dəyişikliklər xidmətlərimizin uzunmüddətli dayanıqlığını təmin etməklə yanaşı, müştərilərə daha geniş və ehtiyaclara uyğun seçimlər təqdim edir.- Bu dəyişikliklərin davamı da olacaqmı və bu “Azercell”in ümumi strategiyası ilə necə uyğunlaşır?- Bəli, dəyişikliklər davamlı və strateji xarakter daşıyır. Onlar “Azercell”in müştəri təcrübəsini təkmilləşdirmək və qlobal trendlərə uyğunlaşmaq strategiyasının tərkib hissəsidir. Məqsədimiz balans artırmaqdan tutmuş internet istifadəsinədək bütün xidmətlərin daha rahat, sürətli və şəffaf şəkildə təqdim olunmasıdır.- Bəzi istehlakçılar fakturasız, digərləri isə fakturalı xidmətlərdən istifadəyə üstünlük verir. Hansı seçim daha əlverişlidir?- Bu, istifadəçinin həyat tərzi və ehtiyaclarından asılıdır. Fakturasız xidmətlər çeviklik və xərclərə nəzarət imkanı verir, çünkiəvvəlcədən ödəniş etdiyiniz üçün özünüzə öncədən müəyyən limit qoyursunuz. Bu da belə xidmətləri gənclər, turistlər və büdcəsinə nəzarət edən istifadəçilər üçün cəlbedici edir. Fakturalı xidmətlər isə daha rahat müştəri təcrübəsi və əlavə dəyər yaradan fərqli üstünlüklər təqdim edir.Qlobal tendensiyalara baxdıqda görürük ki, hər iki xidmət növü inkişaf edir. Məsələ hansınınsa daha yaxşı olması deyil, fərqli ehtiyaclara uyğun fərqli həllər təqdim etməkdir.- Son vaxtlar tarif paketləri klassik balans yükləmələrinin yerini alır. Belə görünür ki, müştərini məhz tarif paketlərindən istifadəyə daha çox sövq edirsiz. Bunun səbəbi nədir? Bu paketlər daha əlverişlimi sayılır?- Bəli, bu doğrudur. Telekommunikasiya sektoru artıq sadə balans yükləmələrindən tarif paketlərə keçid edir. Bu paketlər vasitəsilə istifadəçi sabit bir qiymətə internet, danışıq və digər xidmətləri bir yerdə əldə edir. Məsələn, balans yükləyəndə istifadəçi ayrıca olaraq internet və danışıq dəqiqələri almalı olur. Tariflərdə isə bunların hər ikisini və daha artığını bir paket şəklində daha münasib qiymətə əldə edə bilir. Tarif paketləri müştərilər üçün daha çox dəyər, operator üçün isə daha çox sabitlik yaradır.- Müştərilər dəyişikliklərlə bağlı əlavə məlumatı haradan ala bilərlər?- Müştərilər “Azercell” mobil tətbiqi, Çağrı Mərkəzi və “Azercell” mağazaları vasitəsilə istənilən sualaa cavab ala bilərlər. Bundan əlavə, rəsmi saytımızda, sosial media hesablarımızda və SMS bildirişlər vasitəsilə bütün dəyişikliklər barədə ətraflı məlumat paylaşılır. Məqsədimiz odur ki, hər bir abunəçi bu yenilikləri tam başa düşsün və dəstək hiss etsin. ",2025-07-24 17:28:35.640726
 Uşaqların kibermühitdə müdafiəsi mövzusunda dəyirmi masa keçirilib ,https://xeberler.az/new/details/usaqlarin-kibermuhitde-mudafiesi-movzusunda-deyirmi-masa-kecirilib--35402.htm,https://xeberler.az/img/mid/42743.jpg,04-06-2025, 21:01,TƏHLÜKƏSİZLİK ,"İyunun 4-də Ailə, Qadın və Uşaq Problemləri üzrə Dövlət Komitəsinin təşkilatçılığı ilə insan alveri ilə mübarizə sahəsində “Uşaqların kibermühitdə müdafiəsi və rəqəmsal təhlükələrə qarşı birgə fəaliyyət” mövzusunda dəyirmi masa keçirilib.Xeberler.az məlumat verir ki, tədbirin əsas məqsədi uşaqların kibertəhlükəsizliyinin təmin olunması, zərərli informasiya resurslarından müdafiəsi, sosial media və süni intellekt texnologiyalarının yaratdığı risklərin təhlili, eləcə də insan alveri və məcburi əməyə qarşı mübarizədə dövlət qurumlarının əlaqələndirilmiş fəaliyyəti müzakirə olunub.Ailə, Qadın və Uşaq Problemləri üzrə Dövlət Komitəsinin sədr müavini Aynur Sofiyeva uşaqların rəqəmsal mühitdə qarşılaşdığı təhlükələrə qarşı ardıcıl və kompleks dövlət strategiyasının həyata keçirildiyini diqqətə çatdırıb. O qeyd edib ki, informasiya texnologiyalarının sürətli inkişafı şəraitində kiberməkanda uşaqların müdafiəsi prioritet istiqamətlərdən biridir.A.Sofiyeva əlavə edib ki, bu sahədə qəbul olunan normativ-hüquqi sənədlər, milli fəaliyyət planları və dövlət proqramları uşaqların rəqəmsal risklərdən qorunmasını təmin etməklə yanaşı, insan alveri və məcburi əmək cinayətlərinin qarşısının alınmasına yönəlib. O, “Uşaqların hüquqlarının müdafiəsi haqqında” və digər əlaqədar qanunvericilik aktlarının icrasında koordinasiyalı əməkdaşlıq və ictimai nəzarətin vacibliyini xüsusi vurğulayıb.Sonra kiberməkanda uşaqların qarşılaşa biləcəyi risklərə dair maarifləndirici sosial videoçarx nümayiş etdirilib.Komitənin İnformasiya və analitik araşdırmalar şöbəsinin müdiri Elgün Səfərov bildirib ki, uşaqların rəqəmsal mühitdə qorunması yalnız texniki deyil, həm də psixoloji və mənəvi təhlükəsizliyi əhatə edən məsələdir. Onun sözlərinə görə, internet istifadə edən uşaqların 72 faizi rəqəmsal təhdidlərə məruz qalıb, lakin bu hadisələrin çoxu rəsmi qaydada qeydə alınmır. Azərbaycanda uşaqların 75 faizi hər gün internetdən istifadə edir, ancaq yalnız 8 faizi özünü tam təhlükəsiz hiss edir, valideynlərin isə 67 faizi uşaqlarının onlayn fəaliyyətini nəzarətdə saxlamır. Buna görə də onların müdafiəsi üçün kompleks və sistemli tədbirlərin həyata keçirilməsi zəruridir.Daxili İşlər Nazirliyinin Baş İctimai Təhlükəsizlik İdarəsinin şöbə rəisinin müavini, polis mayoru İmran Əliyev çıxışında zərərli informasiyadan uşaqların qorunması üçün dövlət və qeyri-dövlət qurumlarının sıx əməkdaşlığının vacibliyini vurğulayıb. O, insan alveri və uşaqların müdafiəsi sahəsində Nazirliyin fəaliyyətinin davam etdiyini, məktəblərdə və təhsil müəssisələrində 2 mindən çox maarifləndirici tədbirin keçirildiyini diqqətə çatdırıb.Elm və Təhsil Nazirliyi nəzdində Təhsil Sisteminin İnformasiyalaşdırılması İdarəsinin rəis müavini Ayaz Abuşov bildirib ki, internetdə Azərbaycan dilində keyfiyyətli məzmunun azlığı azyaşlıların əxlaqi və pedaqoji baxımdan uyğun olmayan digər dillərdəki resurslara üz tutmasına səbəb olur və bu istiqamətdə yerli kontentin artırılması vacibdir.Audiovizual Şuranın Hüquq və beynəlxalq əməkdaşlıq şöbəsinin baş məsləhətçisi Ayxan Sadıqlı isə qeyd edib ki, rəqəmsal mühitdə uşaqların qorunması yalnız texnoloji vasitələrlə deyil, hüquqi və maarifləndirici tədbirlərlə də təmin olunmalıdır. O əlavə edib ki, yerli platformalarda uşaqlar üçün uyğun və inkişaf etdirici məzmunların təşviqi önəmli məsələlərdəndir və Şura beynəlxalq təcrübəyə uyğun hüquqi bazanın formalaşdırılması üçün monitorinqlər aparır.Rəqəmsal İnkişaf və Nəqliyyat Nazirliyinin yanında Elektron Təhlükəsizlik Xidmətinin əməkdaşı Gülər Rzayeva uşaqların sosial şəbəkələrdə fərdi məlumatlarının qorunmasının əsas məsələ olduğunu qeyd edib, xidmətin bu istiqamətdə maarifləndirmə və monitorinq fəaliyyətlərini həyata keçirdiyini, rəqəmsal savadlılığın artırılması üçün tədbirlər gördüyünü vurğulayıb.Dövlət Əmək Müfəttişliyi Xidməti Daxili nəzarət və normativ-hüquqi sənədlərlə iş şöbəsinin müdir müavini Günel Baxşıyeva isə qurumun normativ-hüquqi sənədlərin təkmilləşdirilməsi və uşaqların hüquqlarının qorunması üçün daxili nəzarətin gücləndirilməsi istiqamətində iş apardığını bildirib.Sonda iştirakçılar arasında açıq müzakirələr keçirilib, fikir mübadiləsi aparılıb və müvafiq tövsiyələr səsləndirilib. ",2025-07-24 17:28:36.348943
" Seneqal nümayəndələri ""ASAN xidmət"" təcrübəsini yerində öyrənirlər ",https://xeberler.az/new/details/seneqal-numayendeleri-asan-xidmet-tecrubesini-yerinde-oyrenirler--35401.htm,https://xeberler.az/img/mid/42736.jpg,04-06-2025, 20:57,TƏDBİRLƏR ,"Seneqal Respublikasının dövlət idarəçiliyi və dövlət xidmətlərində islahatlar naziri Olivye Bukalın rəhbərlik etdiyi nümayəndə heyəti Zəfər parkında və Şəhidlər xiyabanında olublar. Onlar ölkəmizin azadlığı və suverenliyi uğrunda canlarını fəda etmiş şəxslərin əziz xatirəsini ehtiramla yad ediblər.Xeberler.az bildirir ki, Azərbaycan Respublikasının Prezidenti yanında Vətəndaşlara Xidmət və Sosial İnnovasiyalar üzrə Dövlət Agentliyinin ictimaiyyətlə əlaqələr şöbəsindən verilən məlumata görə, qonaqlar “ASAN xidmət” mərkəzinin, 108 Çağrı Mərkəzinin və ASAN TV/Radionun fəaliyyəti ilə də tanış olublar.Həmçinin Azərbaycan Respublikasının Prezidenti yanında Vətəndaşlara Xidmət və Sosial İnnovasiyalar üzrə Dövlət Agentliyinin müxtəlif struktur bölmələri tərəfindən təqdimatlar edilib.Xatırladaq ki, nümayəndə heyəti Dövlət Agentliyinin dəvəti əsasında ölkəmizdə səfərdə olub.Səfər çərçivəsində iyunun 3-də tərəflər arasında Anlaşma Memorandumu imzalanıb. Memorandum “ASAN xidmət” təcrübəsinin Seneqal Respublikasında tətbiqini, eləcə də seneqallı dövlət qulluqçuları üçün ""ASAN xidmət"" mərkəzlərində təcrübə proqramlarının təşkilini, həmçinin Dövlət Agentliyinin ekspertləri tərəfindən dövlət xidmətlərinin göstərilməsi sahəsində qabaqcıl təcrübənin Seneqal tərəfi ilə paylaşılmasını nəzərdə tutur.Nümayəndə heyətinin ölkəmizə səfəri başa çatıb. ",2025-07-24 17:28:37.270666
" ""Bakcell"" tariflərində dəyişiklik edib ",https://xeberler.az/new/details/bakcell-tariflerinde-deyisiklik-edib--35400.htm,https://xeberler.az/img/mid/41445.jpg,04-06-2025, 19:00,MOBİL RABİTƏ ,"“Bakcell” şirkəti tərəfindən göstərilən xidmətlərin istifadə imkanlarını genişləndirmək məqsədilə öncədən ödənişli tariflər üzrə bir sıra yeniliklər tətbiq olunacaq.Xeberler.az bildirir ki, bu barədə şirkət məlumat yayıb.Yeni qaydalara əsasən, 04.07.2025-ci il tarixindən etibarən abunəçilər nömrənin açıq qalma müddətini yalnız balans artırmaqla deyil, həm də tarifin abunə haqqını ödəməklə uzada biləcəklər. Bu o deməkdir ki, abunə haqqı ödənildikdə, nömrə tarifin istifadə müddəti ərzində ikitərəfli açıq qalacaq. Nümunə üçün abunəçi xəttin 30 gün açıq qalmasını istəyirsə, sadəcə ona uyğun tariflərdən birini seçib abunə haqqını ödəməsi kifayətdir.Nömrənin istifadə müddəti ilə bağlı şərtlər dəyişməz olaraq qalır23.06.2025-ci il tarixindən etibarən “Günboyu 0”, “YeniDoğma”, “ƏlaSAAT”, “İLK”, “CİN 1”, “SevimliCİN”, “DoğmaCİN” və “GəlirliCİN” tariflərinin 30 günlük abunə haqqı 3.99 AZN təşkil edəcək. Bu abunə haqqına uyğun olaraq abunəçilərə bütün istiqamətlər üzrə 40 dəqiqə ölkədaxili danışıq və 400 MB internet təqdim olunacaq.Bu tariflər üzrə hazırda tətbiq olunan gündəlik, həftəlik və aylıq abunə haqqları dayandırılacaqTarifin abunə haqqının ödənilməsi üçün balansda kifayət qədər məbləğ olmadıqda, ödəniş məbləğindən asılı olaraq nömrənin xətti 100 günədək aktiv qalır. Mövcüd tariflər üzrə nömrənin aktiv saxlaması müddətləri ilə bağlı məlumatı növbəti linkdən əldə edə bilərsiniz:https://www.bakcell.com/active-period-of-the-number-based-on-the-tariffs25.07.2025-ci il tarixindən etibarən aşağıdakı internet paketlərin şərtlərində dəyişikliklər qüvvəyə minəcək. Bu dəyişikliklər yeni internet paketi qoşulmalarına və keçid etmək istəyən abunəçilərə şamil olunacaq:- Artıq abunəçilər saatlıq internet paketlərini günün istənilən vaxtında, limitsiz sayda əldə edə biləcəklər. - Saatlıq internet paketləri:İnternet Paketlərinin adı və həcmiQiymət (ƏDV daxil, AZN)İstifadə müddəti1 saatlıq (limitsiz)0.991 saat3 saatlıq (limitsiz)1.993 saat - İri həcmli internet paketləri:İnternet Paketlərinin adı və həcmiQiymət (ƏDV daxil, AZN)İstifadə müddəti3 GB8.9928 gün6 GB11.9928 gün13 GB18.9928 gün31 GB28.9928 gün56 GB38.9928 gün - Günlük və həftəlik internet paketləri:İnternet Paketlərinin adı və həcmiQiymət (ƏDV daxil, AZN)İstifadə müddəti0.35 GB0.991 gün1.5 GB1.991 gün2 GB3.997 gün - Bu paketlərin mövcud abunəçiləri qeyd olunan tarixə qədər indiki şərtlərlə istifadə etməyə davam edəcəklər. Dəyişikliklər, göstərilən tarixdən sonra növbəti yeniləmə zamanı avtomatik şəkildə tətbiq olunacaq.- Eyni zamanda, 25.07.2025-ci il tarixindən etibarən “Günlük 1 GB”, “Həftəlik 1 GB” və “1,5 GB” paketlərinə yeni qoşulmalar dayandırılacaq.- Qeyd olunan tarixdən etibarən bütün iri həcmli internet paketlərinin istifadə müddəti 28 gün təşkil edəcək. ",2025-07-24 17:28:38.037764
 “Nvidia” ən dəyərli şirkətlər reytinqində birinci yerə yüksəlib ,https://xeberler.az/new/details/nvidia-en-deyerli-sirketler-reytinqinde-birinci-yere-yukselib--35399.htm,https://xeberler.az/img/mid/42542.jpg,04-06-2025, 17:10,TEXNOLOGİYA ,"ABŞ-ın qrafik prosessorlar istehsalçısı “Nvidia” texnologiya şirkəti “Microsoft”u geridə qoyaraq dünya bazarlarına liderlik edən bahalı şirkətlər reytinqində birinci yerə yüksəlib.Xeberler.az məlumat verir ki, bu barədə məlumat “TradingView” platformasında dərc olunan reytinqdə öz əksini tapıb.Hazırda “Nvidia” şirkətinin bazar kapitallaşması 3,45 trilyon dollar təşkil edir. ABŞ-ın NASDAQ birjasında şirkətin səhmlərinin qiyməti 141,22 dollara çatıb. Eyni zamanda, “Microsoft” şirkətinin kapitallaşması 3,44 trilyon dollar, səhmlərinin dəyəri isə 462,97 dollar olub. Reytinqdə üçüncü yerdə qərarlaşan “Apple” şirkətinin bazar kapitalı 3,04 trilyon dollar, səhmlərinin qiyməti isə 203,79 dollardır.Bazar kapitallaşmasının həcminə əsaslanan “TradingView” reytinqi dünyanın aparıcı şirkətlərini təmsil edir.Bu arada, “Bloomberg” agentliyinin proqnozuna görə, ABŞ-ın Çinə mikroçip ixracına tətbiq etdiyi məhdudiyyətlər səbəbindən “Nvidia” təxminən 5,5 milyard dollar itirə bilər.1993-cü ildə əsası qoyulmuş “Nvidia” qrafik prosessorların və digər çiplərin istehsalı ilə məşğul olur. Mənzil-qərargahı Kaliforniya ştatının Santa-Klara şəhərində yerləşən şirkətin məhsullarından süni intellekt, videooyun və avtomobil sənayesində geniş istifadə edilir. ",2025-07-24 17:28:39.268768
 Yusif Cabbarov: Ukraynanın titan istehsalçısını güclü və rəqabətədavamlı edəcəyik ,https://xeberler.az/new/details/yusif-cabbarov:-ukraynanin-titan-istehsalcisini-guclu-ve-reqabetedavamli-edeceyik--35398.htm,https://xeberler.az/img/mid/41090.jpg,04-06-2025, 17:09,AZNET ,"NEQSOL Holding Ukraynanın Antiinhisar Komitəsindən “Birləşmiş Dağ-Mədən və Kimya Şirkəti” SC-nin (BDKŞ/UMCC) səhmlərinin nəzarət paketinin əldə olunmasına dair rəsmi razılıq alıb. Dünyanın aparıcı titan və nadir torpaq metalları istehsalçılarından biri olan “Birləşmiş Dağ-Mədən və Kimya Şirkəti” titan konsentratı istehsalına görə Avropada birinci yeri tutur. Sövdələşmə NEQSOL Holding-ə məxsus olan CEMIN Ukraine MMC törəmə şirkəti vasitəsilə həyata keçiriləcək.Xeberler.az bildirir ki, bu razılığın əldə olunması Ukraynada ən böyük özəlləşdirmə proseslərindən birinin yekun mərhələyə keçməsinə imkan verir. Müqaviləyə əsasən, “Birləşmiş Dağ-Mədən və Kimya Şirkəti”nin səhmlərinin birbaşa alınması ilə CEMIN Ukraine MMC şirkət üzərində tam nəzarət əldə edəcək.NEQSOL Holding özəlləşdirmə prosesindən irəli gələn bütün öhdəliklərin tam şəkildə icrasına hazır olduğunu bildirir və “Birləşmiş Dağ-Mədən və Kimya Şirkəti”ni müasir, səmərəli və qlobal titan bazarında rəqabətədavamlı bir şirkətə çevirməyi qarşısına məqsəd qoyur.“Birləşmiş Dağ-Mədən və Kimya Şirkəti əhəmiyyətli potensiala malikdir və biz bunda ölkənin iqtisadiyyatının bərpasına töhfə vermək imkanı görürük. Hazırda bizim əsas prioritetimiz müvafiq biliklər, texnologiyalar və idarəetmə təcrübələri tətbiq etməklə, şirkəti qlobal səviyyədə güclü və rəqabətədavamlı etməkdir”, – deyə NEQSOL Holding-in Sədri Yusif Cabbarov bildirib.Şirkətdə geniş miqyasda modernizasiya işlərinin aparılması üçün NEQSOL Holding artıq bu sahədə ixtisaslaşmış qabaqcıl şirkətlərlə və müxtəlif ekspertlərlə əməkdaşlığa başlayıb. Əsas istiqamətlər yüksək əlavə dəyərə malik olan məhsulların işlənib hazırlanmasını, xammalın dərin emalını və əsas beynəlxalq bazarlara çıxışın təmin edilməsini əhatə edir.NEQSOL Holding telekommunikasiya, enerji, tikinti və yüksək texnologiyalar sahəsində 11 ölkədə fəaliyyət göstərən beynəlxalq şirkətlər qrupudur. ",2025-07-24 17:28:40.129774
 RİNN bayram günlərində gücləndirilmiş rejimində işləyəcək ,https://xeberler.az/new/details/rinn-bayram-gunlerinde-guclendirilmis-rejiminde-isleyecek--35397.htm,https://xeberler.az/img/mid/42735.jpg,04-06-2025, 17:04,TƏDBİRLƏR ,"Qurban bayramı günlərində əhalinin nəqliyyat, poçt, telekommunikasiya, o cümlədən internet, mobil rabitə xidmətləri və radio-televiziya yayımı ilə keyfiyyətli və davamlı şəkildə təmin edilməsi üçün müvafiq tədbirlər həyata keçirilib.Xeberler.az bildirir ki, bununla bağlı Rəqəmsal İnkişaf və Nəqliyyat Nazirliyinin qurumlarına, eləcə də mobil və telekommunikasiya operatorlarına, internet xidmət provayderlərinə təlimat göndərilib.Müvafiq struktur bölmələri xidmətlər üzrə baş verə biləcək problemlərin aradan qaldırılması məqsədilə tam hazır vəziyyətə gətirilib. ",2025-07-24 17:28:40.644945
 Rəqəmsallaşma və ağıllı texnologiyalar təhlükəsizlikdə dönüş yaradır ,https://xeberler.az/new/details/reqemsallasma-ve-agilli-texnologiyalar-tehlukesizlikde-donus-yaradir--35396.htm,https://xeberler.az/img/mid/42732.jpg,04-06-2025, 15:30,AZNET ,"“Rəqəmsallaşma və ağıllı texnologiyalar hasilat və təhlükəsizlikdə dönüş yaradır”.Xeberler.az məlumat verir ki, bunu ""Bakı Enerji Forumu""nda çıxışı zamanı BP-nin Gürcüstan üzrə vitse-prezidenti Aytən Hacıyeva-Ağalarova bildirib.O qeyd edib ki, rəqəmsal əkizlər, dronlar və peyk texnologiyası artıq əməliyyatlarda istifadə olunur: “Şirkət Türkiyədə peyk texnologiyasından istifadə etməklə boru kəmərləri boyunca ərazilərin monitorinqini həyata keçirir. Bununla yanaşı, BP-nin ən irəlidə olan layihələrindən biri kimi Azəri Mərkəzi Şərq Platforması (Central East Platform) qeyd olunub: “Bu, bizim ən müasir platformamızdır. Burada rəqəmsal əkiz texnologiyası tətbiq edilir, avtomatlaşdırma yüksək səviyyədədir. Platformanın üst hissəsi (topside) tam rəqəmsallaşdırılıb və təhlükəsizliklə yanaşı rəqəmsal dəstək maksimum səviyyəyə çatdırılıb.”O əlavə edib ki, şirkət artıq dron texnologiyasından da istifadə edir – xüsusilə çənlərin (tankların) monitorinqi və təhlükəsizliyin artırılması üçün: “Dronlar sayəsində insan resurslarının sayını azaldır, təhlükəsizlik səviyyəsini isə yüksəldirik”.    ",2025-07-24 17:28:41.160885
 “Bələdiyyələrlə iş” informasiya sisteminin Əsasnaməsi təsdiqlənib ,https://xeberler.az/new/details/belediyyelerle-is-informasiya-sisteminin-esasnamesi-tesdiqlenib--35395.htm,https://xeberler.az/img/mid/33010.jpg,04-06-2025, 15:29,TƏNZİMLƏMƏ ,"“Bələdiyyələrlə iş” informasiya sistemi haqqında Əsasnamə təsdiqlənib.Xeberler.az bildirir ki, bu barədə Nazirlər Kabineti qərar verib.Ədliyyə Nazirliyi “Bələdiyyələrlə iş” informasiya sisteminin fəaliyyətinin təşkili, saxlanılması və ondan səmərəli istifadənin təmin edilməsi üçün zəruri tədbirlər görməlidir. Rəqəmsal İnkişaf və Nəqliyyat Nazirliyi Azərbaycan Respublikası Prezidentinin 2019-cu il 3 iyun tarixli 718 nömrəli Fərmanı ilə təsdiq edilmiş “Hökumət buludu” (G-cloud) Konsepsiyası”na uyğun olaraq, Ədliyyə Nazirliyi ilə birlikdə “Bələdiyyələrlə iş” informasiya sisteminin “Hökumət buludu”nda yerləşdirilməsini təmin etməlidir. ",2025-07-24 17:28:43.255278
 Müflisləşmə barədə iddia ərizələrinin elektron formada məhkəməyə göndərilməsi mümkün olub ,https://xeberler.az/new/details/muflislesme-barede-iddia-erizelerinin-elektron-formada-mehkemeye-gonderilmesi-mumkun-olub--35394.htm,https://xeberler.az/img/mid/42731.jpg,04-06-2025, 15:26,E - HÖKUMƏT ,"Biznes Mühiti və Beynəlxalq Reytinqlər üzrə Komissiyanın “Biznesin müflisləşməsi” İşçi qrupunun fəaliyyəti çərçivəsində Vahid Məhkəmə Portalında müflisləşmə (iflas) barədə iddia ərizələrinin elektron formada hazırlanması və məhkəməyə göndərilməsi imkanı yaradılıb.Xeberler.az bildirir ki, bu barədə Ədliyyə Nazirliyinin mətbuat xidmətindən məlumat verilib.Bildirilib ki, bu funksionallıq vətəndaşlara və hüquqi şəxslərə iflas və müflisləşmə halları ilə bağlı məhkəməyə müraciət prosesini daha sadə və operativ şəkildə həyata keçirməyə şərait yaradır. İstifadəçilər portala daxil olaraq inteqrasiya olunmuş müvafiq elektron xidmət vasitəsilə iddia ərizəsini formalaşdıra, zəruri məlumat və sənədləri əlavə edə və həmin ərizəni birbaşa məhkəməyə göndərə bilərlər.Müflisləşmə ilə bağlı iddia ərizəsinin tərtib edilmə qaydası və doldurulma mərhələləri ilə linkə keçid etməklə tanış olmaq olar.Qeyd edək ki, Biznes Mühiti və Beynəlxalq Reytinqlər üzrə Komissiyanın “Biznesin müflisləşməsi” İşçi qrupuna rəhbərliyi Ədliyyə Nazirliyi həyata keçirir.  ",2025-07-24 17:28:43.940758
 DİN: Ötən gün bank kartlarından 10 min 300 manata yaxın pul oğurlanıb ,https://xeberler.az/new/details/din:-oten-gun-bank-kartlarindan-10-min-300-manata-yaxin-pul-ogurlanib--35393.htm,https://xeberler.az/img/mid/42304.jpg,04-06-2025, 15:24,TƏHLÜKƏSİZLİK ,"İyunun 3-də Daxili İşlər Nazirliyinə (DİN) daxil olan müraciətlər əsasında aparılmış araşdırmalar nəticəsində məlum olub ki, ayrı-ayrı şəxslərin bank hesablarından 7 min, 980, 660, 550, 400, 285, 150, 130, 100 və 28 manat məbləğində vəsait oğurlanıb.Xeberler.az bildirir ki, bu barədə DİN-in mətbuat xidmətindən məlumat verilib.Nazirlik vətəndaşlara müraciət edərək onları bank kartları ilə bağlı dələduzluq hallarına qarşı diqqətli və ehtiyatlı olmağa çağırır. Eyni zamanda, vətəndaşlara bir daha xatırladılır ki, bank kartlarının arxa hissəsində yerləşən CVV/CVC kodu, kartın istifadə müddəti, habelə SMS vasitəsilə göndərilən OTP (birdəfəlik şifrə) kimi məlumatlar tam məxfi saxlanmalıdır: “Həmin məlumatların üçüncü şəxslərlə paylaşılması bank hesablarından pulun oğurlanmasına, həmçinin vətəndaşın adından kredit və digər maliyyə əməliyyatlarının həyata keçirilməsinə səbəb ola bilər. Naməlum nömrələrdən gələn zənglərə və mesajlara cavab verməyin, şəxsi və maliyyə məlumatlarınızı heç bir halda paylaşmayın, şübhəli ünsiyyət halında dərhal əlaqəni kəsin və nömrəni bloklayın, dələduzluq halları ilə qarşılaşdıqda “102” Xidməti Zəng Mərkəzinə və ya yaxınlıqdakı polis orqanına məlumat verin”, - deyə DİN-in məlumatında xəbərdarlıq edilir.  ",2025-07-24 17:28:44.639462
" Azercell aylıq adı ilə ""günlük"" internet təklif edir - Osman Gündüz ",https://xeberler.az/new/details/azercell-ayliq-adi-ile-gunluk-internet-teklif-edir-osman-gunduz--35392.htm,https://xeberler.az/img/mid/41013.jpg,04-06-2025, 13:27,MOBİL RABİTƏ ,"Azercell-dən “innovasiya”: ""AYLIQ"" adı ilə 28 GÜNLÜK internet təklif edir""Azercell mobil internet tariflərini də dəyişəcəyini elan edib. Təkliflərinə baxıram və qonşu ölkələrlə müqayisə edirəm, yetərincə bahadır və bu, başqa bir müzakirə mövzusudur"". Xeberler.az bildirir ki, bu sözləri Azərbaycan İnternet Formunun Prezidenti, ekspert Osman Gündüz deyib. Ekspert qeyd edib ki, bu dövlət şirkətinin təqdim etdiyi internet paketləri “aylıq” adı ilə satılır, amma əslində bu paketlər 30 gün yox, cəmi 28 gün keçərlidir: ""Bu, Azercell tərəfindən təklif edilən yeni “innovasiyadır”. Əvvəllər belə hal müşahidə etməmişik. Adi hesablama göstərir ki, bu qayda ilə müştəri ildə 12 dəfə yox, 13 dəfə ödəniş etməyə məcbur edilir. Yəni ildə 12 yox, 13 “aylıq” internet paketi alınmış olur. Bu isə az da olsa hər istifadəçidən əlavə qazanc əldə etmək deməkdir. Kiçik görünən bu rəqəm milyonlarla istifadəçidən toplananda şirkət üçün milyonlarla əlavə gəlir deməkdir"". Osman Gündüzün sözlərinə görə, Azercell bu təcrübəni turistlər üçün nəzərdə tutulan Avropa ölkələrindəki 28 günlük SIM kart təcrübəsi ilə eyniləşdirə bilməz. Çünki orada bu sistem yalnız qısa müddətli istifadə – yəni turistlər üçün nəzərdə tutulur: ""Bizdə isə bu “28 gün” yerli əhali üçün “aylıq” adı altında tətbiq olunur. Azercell-də kimsə deyə bilər ki, biz xırda işlərə baş qoşuruq. Anlayıram. Amma, bu 30/28 yanaşması etik deyil axı. Bu, istehlakçının etibarından sui-istifadə etməkdir. Bu, rəqəmsal bərabərliyə zidd bir addımdır. Azercell dövlətə məxsus şirkətdir və bu cür praktikalar ictimai məsuliyyət və sosial ədalət prinsiplərinə ziddir"". Ekspert qeyd edib ki, Antiinhisar və İstehlak Bazarına Nəzarət Agentliyi, aidiyyəti qurumlar bu məsələni araşdırmalı, ""aylıq"" anlayışının ədalətli və şəffaf istifadəsini təmin etməlidirlər: ""Azercell-in “1 manat – 1gün” absurd açıqlamasından sonra bir daha bu qurumun son zamanlardakı tariff siyasətinə göz gəzdirdim. Sadəcə təəssüflənməmək mümkün deyil. Bütün istiqamət var qüvvə ilə müştəridən əlavə pul qortmağa yönəlib. Amma qarşılığnda yeni xidmətlər, yeni innovasiyalar yoxdur. 5G-dən xəbər yoxdur. Qonşu ölkələrin mobil operatorlıarına baxsaq görərik ki bütün qüvvələrini innovasiyalara, 5G/6G-yə, süni intellektə investisiya yatırmağa, yeni xdimətlərdən gəlir əldə etməyə yönəldiblər. Zamanında Azərbaycanın ən innovativ qurumunun belə halı ürəkaçan deyil"".   ",2025-07-24 17:28:45.353999
" “SpaceX”in gəlirlərinin 15,5 milyard dollar olacağı proqnozlaşdırılır ","https://xeberler.az/new/details/spacexin-gelirlerinin-15,5-milyard-dollar-olacagi-proqnozlasdirilir--35391.htm",https://xeberler.az/img/mid/42729.jpg,04-06-2025, 13:21,TEXNOLOGİYA ,"İlon Maskın “SpaceX” kosmik şirkəti bu il təqribən 15,5 milyard dollar gəlir əldə edəcək. Milyarder bildirib ki, raket istehsalçısının kosmos sektorunda üstünlüyü getdikcə artır.Xeberler.az “Reuters”ə istinadən məlumat verir ki, Maskın “X” sosial platformasında paylaşımında şirkətin təkcə kosmosdan əldə etdiyi kommersiya gəlirinin NASA-nın gələn il təxminən 1,1 milyard dollarlıq büdcəsini keçəcəyini bildirilir.NASA kosmosun dərin tədqiqini və tədqiqat missiyalarını maliyyələşdirməyə davam etsə də, “SpaceX” gəlir əldə etmək üçün sərfəli buraxılış xidmətləri və peyk rabitəsinə artan tələbata arxalanır. Şirkət 122 metr hündürlüyündə “Starship” raket sistemi hazırlayır və dünyanın ən varlı adamının dediyinə görə, bu sistem insanların Marsa göndərilməsində mühüm rol oynayacaq.Şirkətin təkrar istifadə oluna bilən “Falcon 9” və “Falcon Heavy” raketləri buraxılış xərclərini əhəmiyyətli dərəcədə azaldıb və “SpaceX”ə qlobal buraxılış bazarının əhəmiyyətli hissəsini təmin etməyə imkan verib.2024-cü ildə şirkət 134 “Falcon” buraxılışı ilə rekorda nail olub və bu, onu qlobal miqyasda ən aktiv buraxılış operatoruna çevirib.“SpaceX” peyklərin yerləşdirilməsi üçün artan tələbatı ödəməyə çalışarkən, ötən həftə şirkətin bildirdiyi kimi, ilin sonuna qədər 170 buraxılışla bu rekordu təzələməyi hədəfləyir. ",2025-07-24 17:28:47.708250
 DİN: Uşaqların kibermühitdə müdafiəsi üçün valideyn nəzarəti şərtdir ,https://xeberler.az/new/details/din:-usaqlarin-kibermuhitde-mudafiesi-ucun-valideyn-nezareti-sertdir--35390.htm,https://xeberler.az/img/mid/42733.jpg,04-06-2025, 13:17,TƏHLÜKƏSİZLİK ,"Uşaqların kibermühitdə zərərli informasiyalardan qorunması üçün dövlət qurumları, vətəndaş cəmiyyəti və media nümayəndələri arasında koordinasiyalı fəaliyyətin qurulması vacibdir. Lakin heç bir mexanizm valideyn nəzarətini əvəz edə bilməz.Xeberler.az məlumat verir ki, bu sözləri bu gün Ailə, Qadın və Uşaq Problemləri üzrə Dövlət Komitəsinin təşkilatçılığı ilə keçirilən “Uşaqların kibermühitdə müdafiəsi və rəqəmsal təhlükələrə qarşı birgə fəaliyyət” mövzusunda dəyirmi masada Daxili İşlər Nazirliyinin Baş İctimai Təhlükəsizlik İdarəsinin şöbə rəisinin müavini, polis mayoru İmran Əliyev deyib.O qeyd edib ki, uşaqların internet resurslarında istifadəsi zamanı təhlükəli və zərərli məzmunlara çıxışının qarşısının alınması məqsədilə xüsusi uşaq yönümlü axtarış sistemlərinin və nəzarət mexanizmlərinin yaradılması zəruridir. İ.Əliyev, həmçinin sosial şəbəkələrdə yayılmış qeyri-qanuni məlumatların uşaqların gələcək psixoloji və sosial inkişafına mənfi təsir göstərdiyini bildirib. ",2025-07-24 17:28:48.228359
 Uşaqların rəqəmsal təhlükəsizliyi üçün fərdi məlumatların qorunması vacibdir ,https://xeberler.az/new/details/usaqlarin-reqemsal-tehlukesizliyi-ucun-ferdi-melumatlarin-qorunmasi-vacibdir--35389.htm,https://xeberler.az/img/mid/42734.jpg,04-06-2025, 13:14,TƏHLÜKƏSİZLİK ,"Uşaqların rəqəmsal mühitdə təhlükəsizliyinin təmin olunması və onların fərdi məlumatlarının qorunması bu gün aktual mövzulardan biridir. Bu istiqamətdə maarifləndirici tədbirlər və monitorinqlər həyata keçirilir.Xeberler.az məlumat verir ki, bu fikirləri Ailə, Qadın və Uşaq Problemləri üzrə Dövlət Komitəsinin təşkilatçılığı ilə keçirilən “Uşaqların kibermühitdə müdafiəsi və rəqəmsal təhlükələrə qarşı birgə fəaliyyət” mövzusunda dəyirmi masada Rəqəmsal İnkişaf və Nəqliyyat Nazirliyinin yanında Elektron Təhlükəsizlik Xidmətinin Əməkdaşlıq və Kommunikasiya sektorunun mütəxəssisi Gülər Rzayeva bildirib.G.Rzayeva vurğulayıb ki, sosial şəbəkələrdə uşaqların üzləşdiyi təhlükələr, o cümlədən şantaj və təhdid hallarına qarşı valideynlərin və müvafiq qurumların fəal iştirakı vacibdir. O qeyd edib ki, Elektron Təhlükəsizlik Xidməti bu istiqamətdə geniş maarifləndirmə və monitorinq işlərini davam etdirir. ",2025-07-24 17:28:48.637017
 Azərbaycan və Özbəkistan IT şirkətləri daha sıx əməkdaşlıq edir ,https://xeberler.az/new/details/azerbaycan-ve-ozbekistan-it-sirketleri-daha-six-emekdasliq-edir--35388.htm,https://xeberler.az/img/mid/42726.jpg,04-06-2025, 11:47,TƏDBİRLƏR ,"Azərbaycan və Özbəkistan IT şirkətləri son bir neçə il ərzində daha sıx əməkdaşlıq qurublar.Xeberler.az məlumat verir ki, bu barədə jurnalistlərə açıqlamasında Özbəkistanın Azərbaycandakı səfiri Bahrom Aşrafxanov bildirib.""İT şirkətləri Özbəkistanda 100-dən çox iş yeri yaradıb və artıq öz xidmətlərini digər ölkələrə ixrac edirlər. Özbəkistan və Azərbaycan İT şirkətləri son bir neçə ildə tərəfdaşlığı gücləndirirlər"", - o bildirib.B.Aşrafxanov həmçinin qeyd edib ki, hazırda Özbəkistanda qeydiyyatdan keçmiş 2 800 İT şirkətindən 10-u Azərbaycana məxsusdur. ",2025-07-24 17:28:49.548913
 ABB-nin Saatlı filialı yenilənmiş binada  xidmətə başlayıb ,https://xeberler.az/new/details/abb-nin-saatli-filiali-yenilenmis-binada-xidmete-baslayib--35387.htm,https://xeberler.az/img/mid/42725.jpg,04-06-2025, 11:41,İNTERNET BANKÇILIQ ,"ABB-nin filial şəbəkəsinin transformasiyası layihəsinin davamı olaraq Bankın Saatlı filialı da yenilənib. Filialın binası ABB-nin yeni brend kimliyinə, müasir inkişaf konseptinə uyğunlaşdırılıb. Filial Heydər Əliyev prospekti - 178 ünvanında müştərilərin xidmətindədir. Bizneslərin, eləcə də fərdi müştərilərin maliyyə xidmətlərinə olan bütün ehtiyaclarının təmin edilməsi üçün burada hər cür şərait yaradılıb.Müştərilər ABB-nin Saatlı filialında müxtəlif növ kredit, kassa-hesablaşma əməliyyatları, əmanətlər, pul köçürmələri, ödəniş kartlarının sifarişi, nağd valyuta ilə əməliyyatlar və s. bu kimi müxtəlif xidmətlərdən faydalana bilərlər.ABB-nin müasir, faydalı və universal məhsul və xidmətləri barədə məlumatları Bankın filial və şöbələrindən, https://abb-bank.az/ rəsmi internet səhifəsindən və ya 937 nömrəli Məlumat Mərkəzindən, həmçinin rəsmi Facebook səhifəsindən əldə etmək olar. ",2025-07-24 17:28:50.875531
 İRİA ilə Təl-Əviv Universiteti əməkdaşlığa başlayıb ,https://xeberler.az/new/details/iria-ile-tel-eviv-universiteti-emekdasliga-baslayib--35386.htm,https://xeberler.az/img/mid/42724.jpg,03-06-2025, 21:49,AZNET ,"İnnovasiya və Rəqəmsal İnkişaf Agentliyi (İRİA) ilə İsrailin qabaqcıl ali təhsil ocaqlarından biri olan Təl-Əviv Universiteti arasında mühüm strateji razılaşma əldə olunub. Bu əməkdaşlıq, xüsusilə kibertəhlükəsizlik və süni intellekt sahələrində elmi-tədqiqat və təhsil imkanlarının birgə inkişafını, innovasiya ekosistemləri üzrə bilik və texnologiya mübadiləsini hədəfləyir.Xeberler.az bildirir ki, razılaşma çərçivəsində Təl-Əviv Universitetinin “Blavatnik Interdisciplinary Cyber Research Center” mərkəzi ilə birgə layihələrin həyata keçirilməsi, ali təhsildə qabaqcıl beynəlxalq təcrübələrin tətbiqi, doktorantura proqramlarının müasirləşdirilməsi və yerli akademik sistemə inteqrasiyası planlaşdırılır. Eyni zamanda kadr potensialının gücləndirilməsi məqsədilə təlimlər, seminarlar və mübadilə proqramları təşkil ediləcək. ",2025-07-24 17:28:51.273045
" Ekspert: Azercell ""1 manat -1 gün"" tarif sistemindən imtina edib ",https://xeberler.az/new/details/ekspert:-azercell-1-manat-1-gun-tarif-sisteminden-imtina-edib--35385.htm,https://xeberler.az/img/mid/41013.jpg,03-06-2025, 18:26,MOBİL RABİTƏ ,"""Baxıram ki, son 2 gündə Azercell yeni tariflərlə bağlı bir neçə fərqli açıqlamalar verib. Yeni açıqlamalarından da görsənir ki, nömrənin aktivliyi üçün ""1 manat- 1 gün"" sistemindən imtina ediblər"". Xeberler.az bildirir ki, bu sözləri Azərbaycan İnternet Formunun Prezidenti, ekspert Osman Gündüz deyib. Ekspert bildirib ki, nömrənin aktiv qalma müddətini məcburi olaraq balans artırma məbləği ilə birbaşa əlaqələndirən əvvəlki sistemdən imtina edilib. Yeni təklif olunan sistemdə balansa məbləğdən asılı olmayan yükləmə ilə nömrəni aktiv saxlamağın mümkün olacağı görsənir: ""Dəyişiklik bütün növ danışıq kartlarına (1, 2, 3, 5, 10, 25, 50 və 100 AZN) və elektron balans artırma üsullarına şamil olunub. İstənilən halda, Azercelli-in son bir aydakı tarif dəyişikliklərinə, ümumiyyətlə son aylardakı qiymət siyasətinə nəzər salanda görmək olur ki, bu dövlət şirkəti müştərilərə məcburi davranış dəyişikliyi təklif edir, seçimlər məhdudlaşdırılır, abonentləri daha çox xərcləməyə təşviq edir . Bütün bunların da sosial narahatlıqlar və rəqəmsal bərabərsizliklər yaradacağı şəksizdir"". Ekspert düşünür ki, bu dövlət şirkətinin apardığı siyasətlə bağlı aidiyyatı qurumların da iştirakı ilə ictimai müzakirənin təşkili da faydalı olar: ""Özləri açıqlamasa da, beynəlxalq hesabatlara baxanda görmək olur ki, Azercell-də hər abonent üzrə aylıq orta gəlir təxminən 5-10 manat civarında dəyişir. Bəlkə də xərcləri hədsiz çoxdur. Belə olan halda isə bu dərəcədə sərt tarif siyasəti aparmaq, xüsusən də dövlət şirkəti üçün anlaşılan deyil. Ümid edirəm Azercell son tarif dəyişikliklərinə, aparılan qiymət siyasətinə aydınlıq gətirən ağlabatan açıqlamalar verəcək"". ",2025-07-24 17:28:51.953209
 “Azərkosmos” və Macarıstan əməkdaşlıq məsələlərini müzakirə edib ,https://xeberler.az/new/details/azerkosmos-ve-macaristan-emekdasliq-meselelerini-muzakire-edib--35384.htm,https://xeberler.az/img/mid/42723.jpg,03-06-2025, 18:15,KOSMOS ,"“Azərkosmos” və Macarıstanın “4iG Space and Defence Technologies” şirkətinin rəhbər heyətləri arasında görüş keçirilib.Xeberler.az məlumat verir ki, görüşdə ötən ay iki qurum arasında imzalanmış anlaşma memorandumunun icrasına dair növbəti addımlar müzakirə olunub. Həmçinin tərəflər arasında potensial əməkdaşlıq istiqamətləri nəzərdən keçirilib. Görüş çərçivəsində peyklərin birgə istehsalı, təlim və konsaltinq xidmətləri, Coğrafi İnformasiya Sistemləri (CİS) və peyk həlləri, strateji tərəfdaşlıq və investisiya imkanları və birgə biznes imkanlarının paylaşılması və əməkdaşlıq üzrə yol xəritəsinin hazırlanması barədə fikir mübadiləsi aparılıb.    ",2025-07-24 17:28:53.023853
 Əhalinin kiberhücumlara qarşı hazırlıq səviyyəsi təhlil edilib ,https://xeberler.az/new/details/ehalinin-kiberhucumlara-qarsi-hazirliq-seviyyesi-tehlil-edilib--35383.htm,https://xeberler.az/img/mid/41721.jpg,03-06-2025, 16:27,TƏHLÜKƏSİZLİK ,"Əmək Bazarı və Sosial Müdafiə Məsələləri üzrə Milli Observatoriya tərəfindən kiberhücumlarla bağlı əhalinin məlumatlılıq səviyyəsini öyrənmək məqsədilə sorğu keçirilib.Xeberler.az məlumat verir ki, təhlil nəticələrinə görə, respondentlərin 50 faizi kart məlumatlarının oğurlanması halı ilə qarşılaşıb.Bank kartları ilə bağlı kiberhücumlara məruz qalanların sayı 11,7, digər kiberfırıldaqçılıq halları isə 5,9 faiz təşkil edir. Sorğuda iştirak edənlərin 24,3 faizi kiberhücumlar haqqında məlumatlılıq səviyyəsinin aşağı olduğunu qeyd edib.Müəyyən edilib ki, respondentlərin 40,8 faizi kibertəhlükəsizlik üçün heç bir tədbir görmür. Eyni zamanda, 53,9 faizi bu sahədə bilgiləri əsasən sosial şəbəkələrdən əldə etdiyini vurğulayıb. Təhlükəsizlik mövzusunda təlimlərdə iştirak etməyə maraq göstərənlərin sayı isə 21,4 faiz təşkil edir.Sorğunun məqsədi əhalinin kibertəhlükəsizlik sahəsində davranışlarını təhlil etmək və bu sahədə effektiv maarifləndirmə tədbirlərinin hazırlanmasına töhfə verməkdir. ",2025-07-24 17:28:53.379638
 ABB Qarabağ Universitetinin 50 tələbəsinə  təqaüd ayıracaq ,https://xeberler.az/new/details/abb-qarabag-universitetinin-50-telebesine-teqaud-ayiracaq--35382.htm,https://xeberler.az/img/mid/42718.jpg,03-06-2025, 16:13,İNTERNET BANKÇILIQ ,"İyunun 2-də Xankəndidə Qarabağ Təhsil və Tərəfdaşlıq Forumu keçirilib. Tədbir Azərbaycan Respublikası Elm və Təhsil Nazirliyinin, İqtisadiyyat Nazirliyinin, Qarabağ Dirçəliş Fondunun, Təhsilin İnkişafı Fondunun, Azərbaycan Təhsil İşçiləri Həmkarlar İttifaqının, Qarabağ Universitetinin birgə təşkilatçılığı ilə baş tutub.Xeberler.az bildirir ki, forum çərçivəsində ABB ilə Təhsilin İnkişafı Fondu arasında təqaüd proqramına dair əməkdaşlıq sənədi imzalanıb. Anlaşmaya əsasən, Bank Qarabağ Universitetinin yüksək təhsil nailiyyətləri olan 50 tələbəsinə illik təqaüd verəcək.Təqaüd 2025–2026-cı tədris ilində Qarabağ Universitetinə qəbul olunaraq burada təhsil alan gənclərə ayrılacaq.Forum çərçivəsində “Gələcəyin Qarabağı üçün birgə addımlar” konsept mesajı ətrafında panel müzakirələri təşkil edilib. Panel müzakirələrindən biri də Qarabağda dövlət-özəl tərəfdaşlığı imkanlarına həsr olunub.Müzakirələrdə ABB-nin İdarə Heyəti sədrinin müavini Taleh Tahirli də çıxış edib. O, Qarabağ regionunda innovasiyalar və startap ekosisteminin inkişafı üçün birgə tərəfdaşlıq əsasında görülməli olan işlər barədə danışıb. ABB-nin təcrübələrini bölüşərək Bankın bu sahədə inkişaf proseslərinə verə biləcəyi töhfələri diqqətə çatdırıb.ABB-nin müasir, faydalı və universal məhsul və xidmətləri barədə məlumatları Bankın filial və şöbələrindən, https://abb-bank.az/ rəsmi internet səhifəsindən və ya 937 nömrəli Məlumat Mərkəzindən, həmçinin rəsmi Facebook səhifəsindən əldə etmək olar. ",2025-07-24 17:28:53.948306
 Samir Məmmədov: Yeni data mərkəzlərin inşası üzərində işləyirik ,https://xeberler.az/new/details/samir-memmedov:-yeni-data-merkezlerin-insasi-uzerinde-isleyirik--35381.htm,https://xeberler.az/img/mid/42717.jpg,03-06-2025, 16:12,TEXNOLOGİYA ,"Azərbaycanda rəqəmsal infrastruktura qoyulan investisiyalar nəticəsində ölkədə data mərkəzlərinin sayı artmaqdadır.Xeberler.az məlumat verir ki, bunu ""Bakı Enerji Forumu""nda çıxışı zamanı rəqəmsal inkişaf və nəqliyyat nazirinin müavini Samir Məmmədov deyib.Nazir müavini qeyd edib ki, yaşıl enerji dəhlizləri ilə paralel fiberoptik kabelin çəkilməsi təkcə enerji ötürülməsi baxımından deyil, rəqəmsal infrastrukturun genişlənməsi üçün də mühüm addımdır.“Hazırda ölkədə bir neçə data mərkəzi fəaliyyət göstərir və biz artıq yenilərinin inşası üzərində işləyirik. İnkişaf etdirdiyimiz yeni rəqəmsal dəhlizlər bu prosesi sürətləndirəcək”, – deyə Samir Məmmədov vurğulayıb.Nazir müavini çıxışında əlavə edib ki, rəqəmsal dəhliz anlayışı yalnız texniki keçid nöqtəsi deyil, regional əməkdaşlıq və iqtisadi inteqrasiya baxımından da böyük əhəmiyyət daşıyır.“Fiberoptik infrastrukturun yaşıl dəhlizlər üzərində qurulması, eyni zamanda ‘Rəqəmsal Dairə’ (Digital Circle) adlı təşəbbüs vasitəsilə Qara dəniz bölgəsi ilə bağlantı yaradır. Bu isə sərhədlərarası e-ticarət, startaplar, frilanser bazarı və rəqəmsal xidmətlər üçün yeni imkanlar deməkdir”, – deyə o bildirib. ",2025-07-24 17:28:54.253219
 Macarıstanın İT şirkəti Azərbaycana investisiya yatıra bilər ,https://xeberler.az/new/details/macaristanin-it-sirketi-azerbaycana-investisiya-yatira-biler--35380.htm,https://xeberler.az/img/mid/42716.jpg,03-06-2025, 16:10,İNVESTİSİYA ,"Azərbaycanla Macarıstan arasında iqtisadi əməkdaşlığın genişləndirilməsi müzakirə edilib.Xeberler.az məlumat verir ki, bu barədə İqtisadiyyat Nazirliyindən bildirilib.Belə ki, iqtisadiyyat naziri Mikayıl Cabbarov Macarıstanın xarici iqtisadi əməkdaşlığın inkişafına dair xüsusi tapşırıqlar üzrə səfiri, “4iG Space and Defence Technologies Plc.” şirkətinin sədri Gellert Yasai ilə görüşüb.Azərbaycan-Macarıstan iqtisadi-ticarət əlaqələrinin uğurlu inkişafı, xüsusilə energetika sahəsində mövcud əlaqələr vurğulanıb. Qarşılıqlı faydalı əməkdaşlığın əhəmiyyəti diqqətə çatdırılıb, gələcək tərəfdaşlıq perspektivləri müzakirə edilib.Görüşdə Azərbaycanın əlverişli biznes mühiti qeyd edilib. “4iG Space and Defence Technologies Plc.” şirkətinin ölkəmizin inkişaf edən ekosistemində investisiya yatırmaqda maraqlı olduğu bildirilib.Tərəflər ticarət və investisiya, nəqliyyat-tranzit əməkdaşlığının genişləndirilməsi, sənaye zonalarında birgə müəssisələrin yaradılması və texnologiya transferi imkanları ətrafında fikir mübadiləsi aparıb.Qeyd edək ki, “4iG Group” Macarıstanın informasiya texnologiyaları (İT) və telekommunikasiya şirkətidir. Əsas fəaliyyət sahələrinə İT xidmətləri, telekommunikasiya, peyk texnologiyaları və kosmik sənaye daxildir. ",2025-07-24 17:28:54.843594
 DTX tərəfindən həbs olunan hakerə hökm oxunub ,https://xeberler.az/new/details/dtx-terefinden-hebs-olunan-hakere-hokm-oxunub--35379.htm,https://xeberler.az/img/mid/40316.jpg,03-06-2025, 16:04,TƏHLÜKƏSİZLİK ,"Dövlət Təhlükəsizliyi Xidmətinin (DTX) keçirdiyi əməliyyat nəticəsində həbs olunan 1993-cü il təvəllüdlü Tural Əliyevin cinayət işi üzrə məhkəmə prosesi davam etdirilib.Xeberler.az məlumat verir ki, Yasamal rayon Məhkəməsində hakim Rəşad Cavadzadənin sədrliyi ilə keçirilən prosesdə hökm oxunub.Hökmə əsasən, Tural Əliyev 2 il 6 ay müddətinə azadlıqdan məhrum edilib. O, cəzasını ümumi rejimli cəzaçəkmə müəssisəsində çəkəcək.Qeyd edək ki, “Zeromap” MMC-nin icraçı direktoru olan Tural Əliyev 2021-2024-cü illərdə mobil telefonlara və digər texniki avadanlıqlara kənardan nüfuz edə bilən proqramları əldə edərək tətbiq etməkdə, habelə nəhəng yerli və xarici şirkətlərə kiberhücumlar təşkil etməkdə ittiham olunur.Belə ki, o, kompüter texniki avadanlıqlarından istifadə edərək 4 il ərzində yerli və xarici fiziki və hüquqi şəxslərin mobil telefonlarına və kompüter sistemlərinə müdaxilə edib.Bundan əlavə, Tural kiberhücumlar nəticəsində Amerika və İsrail şirkətlərinin hamıya açıq olmayan məlumatlarına giriş əldə edib.T.Əliyev Cinayət Məcəlləsinin 271.2.1-ci (kompüter sisteminə qanunsuz daxil olma – təkrar törədildikdə), 272.2.1 (kompüter məlumatlarını qanunsuz ələ keçirmə) və 273-1.1-ci (kibercinayətlərin törədilməsi üçün hazırlanmış vasitələrin dövriyyəsi) maddələri ilə ittiham olunaraq həbs edilib.Onu da qeyd edək ki, Tural Əliyev məhkəmədəki ifadəsində istənilən adamın telefonuna girə biləcəyini iddia etmişdi. ",2025-07-24 17:28:55.435358
 Uşaqların I sinfə elektron qəbulu prosesi davam edir ,https://xeberler.az/new/details/usaqlarin-i-sinfe-elektron-qebulu-prosesi-davam-edir--35378.htm,https://xeberler.az/img/mid/42091.jpg,03-06-2025, 15:40,İKT TƏHSİL ,"Mayın 6-dan start verilən 2025-2026-cı tədris ili üzrə uşaqların I sinfə elektron qəbulu prosesi davam edir.Xeberler.az məlumat verir ki, bu barədə Məktəbəqədər və Ümumi Təhsil üzrə Dövlət Agentliyndən bildirilib.Qeyd edilib ki, rus bölməsi üzrə müsahibələrin keçirilməsi prosesi 31 may tarixində yekunlaşıb. Müsahibə prosesində övladlarının qiymətləndirilməsindən narazı olan valideynlərin müraciətlərinə isə 3 iyuna qədər baxılacaq.""Nəzərinizə çatdırırıq ki, 17 iyun 2025-ci il saat 11:00-dan 12 sentyabr saat 18:00-a qədər dövlət ümumitəhsil müəssisələrinin tədris digər dillərdə aparılan birinci siniflərinə qəbul məqsədilə müsahibədən uğurla keçən uşaqlar üçün məktəb və müəllim seçimi ilə bağlı sorğuların yerləşdirilməsi prosesi həyata keçiriləcək.Bununla yanaşı, 17 iyun 2025-ci il saat 11:00-dan 17 iyul 2025-ci il saat 10:59-a qədər isə Abşeron rayonu, Bakı, Sumqayıt və Gəncə şəhəri üzrə tətbiq edilən ümumi təhsil müəssisələrində prioritet əsasında məktəb və müəllim seçimi həyata keçiriləcək"", - məlumatda vurğulanıb. ",2025-07-24 17:28:56.226895
" ""ADY"" süni intellektin tətbiqinə hazırlaşır ",https://xeberler.az/new/details/ady-suni-intellektin-tetbiqine-hazirlasir--35377.htm,https://xeberler.az/img/mid/38149.jpg,03-06-2025, 15:37,SÜNİ İNTELLEKT VƏ DATA ,"Azərbaycanda bəzi dəmir yolu stansiyalarında süni intellektin tətbiqi ilə bağlı addımlar atılacaq.Xeberler.az məlumat verir ki, bunu ""Azərbaycan Dəmir Yolları"" (ADY) QSC-nin Rəqəmsal inkişaf departamentinin baş məsləhətçisi Asif Hüseynov Bakıda keçirilən 22-ci Xəzər Beynəlxalq Nəqliyyat, Tranzit və Logistika Sərgisi çərçivəsində təşkil olunmuş ""Dəmir yolu nəqliyyatının rəqəmsallaşdırılması"" panel müzakirəsində bildirib.""Hazırda belə bir layihə üzərində işləyirik. Söhbət mərkəzi idarəetmə sistemləri ilə bağlı yükdaşımaların idarə olunmasından gedir. Əlavə olaraq kommersiya işləri, tarif kalkulyatoru, daşıma ilə bağlı olan bütün proseslərə, təmirə qədər bütün məsələləri əhatə edən rəqəmsal layihələrimiz mövcuddur. Mikroprosessorlu sistemlərin tətbiqindən sonra süni intellektin tətbiqi ilə bağlı addımların atılması gözlənilir"", - deyə o qeyd edib. ",2025-07-24 17:28:57.186019
 ADY-nin rəqəmsallaşdırılması istiqamətində irəliləyişə nail olunub ,https://xeberler.az/new/details/ady-nin-reqemsallasdirilmasi-istiqametinde-irelileyise-nail-olunub--35376.htm,https://xeberler.az/img/mid/42697.jpg,03-06-2025, 15:35,TEXNOLOGİYA ,"Son 3 ildə “Azərbaycan Dəmir Yolları” QSC-nin (ADY) rəqəmsallaşdırılması istiqamətində böyük irəliləyişə nail olunub.Xeberler.az məlumat verir ki, bu sözləri 22-ci Xəzər Beynəlxalq Nəqliyyat, Tranzit və Logistika sərgisində təşkil olunan “Dəmir yolu nəqliyyatının rəqəmsallaşdırılması” panel müzakirəsində çıxışı zamanı ADY-ın Rəqəmsal inkişaf departamentinin əməkdaşı Asif Hüseynov deyib.Onun sözlərinə görə, sənəd dövriyyəsi və yüklərin qəbul edilib, göndərilməsi işləri rəqəmsallaşdırılıb.“ADY Qazaxıstan və Gürcüstanın Dəmir Yolları ilə əməliyyatları və sənəd dövriyyəsini elektron qaydada həyata keçirir. Rəqəmsallaşdırma işləri TRACECA-nın təqdim etdiyi proqramlar üzərində həyata keçirilir”, - deyə A.Hüseynov nəzərə çatdırıb. ",2025-07-24 17:28:57.850961
 “Azərkosmos” ICESCO-nun qrant müsabiqəsinin qalibi olub ,https://xeberler.az/new/details/azerkosmos-icesco-nun-qrant-musabiqesinin-qalibi-olub--35375.htm,https://xeberler.az/img/mid/42695.jpg,03-06-2025, 15:33,KOSMOS ,"Azərbaycan Respublikasının Kosmik Agentliyi (“Azərkosmos”) İslam Dünyası Elm, Təhsil və Mədəniyyət Təşkilatı (ICESCO) tərəfindən keçirilən beynəlxalq qrant müsabiqəsində qalib olub.Xeberler.az bildirir ki, bu barədə “Azərkosmos”dan məlumat verilib. “Azərkosmos” kosmik tibb üzrə elmi-praktik təlimdə sıfır cazibə qüvvəsi çəkisi altında tibbi təcrübənin öyrənilməsi üzrə nəzəri və praktiki kurs təqdim edib. Təlimdə mövzular arasında, həmçinin peyk texnologiyaları və qabaqcıl həllər, kosmik tibb, mikroqravitasiya və qravitasiya, kosmosda cərrahiyə, əzələ və sümük toxumasının tənzimlənməsi, qan dövranı və digər tibbi aspektlər yer alıb.Qeyd edək ki, müasir elm kosmik tibbi yalnız cazibə qüvvəsi şəraitində öyrənir. “Azərkosmos” bu sahədə həyata keçirdiyi innovasiyalara görə Ərəb Körfəz Universiteti və ICESCO tərəfindən fəxri mükafatla təltif olunub. ",2025-07-24 17:28:58.459834
" Azercell milyonlar qazanır, istifadəçinin seçim azadlığı məhdudlaşır - Ekspert ","https://xeberler.az/new/details/azercell-milyonlar-qazanir,-istifadecinin-secim-azadligi-mehdudlasir-ekspert--35374.htm",https://xeberler.az/img/mid/40415.jpg,03-06-2025, 14:34,MÜSAHİBƏ ,"1 iyul 2025-dən etibarən Azercell fakturasız (SimSim) istifadəçilər üçün yeni şərtlər tətbiq edəcək. Xeberler.az bildirir ki, məsələyə Azərbaycan İnternet Formunun Prezidenti, ekspert Osman Gündüz münasibət bildirib. Ekspert bildirib ki, açıqlanan mücərrəd məlumatlardan dərhal görünür ki, Azercell “müştəri yönümlü” deyil, “yalnız gəlir gətirən müştəri” yönümlü siyasətə üstünlük verib: ""Azercell yeni qiymət siyasətində balanssız nömrələrin qarşısını almaq, daha aktiv istifadəçi davranışı yaratmaq və daha çox kontur yükləmə stimulu yaratmaq niyyəti güdüb. Yəni pulun, balansın var nömrən bəlli müddətə aktiv olacaq, yoxsa nömrən bağlanacaq. İlk öncə qeyd edim ki, Azercelldə çox güman ki kimlərsə, bəlkə də məqsədyönlü olaraq yeni qaydalarını ağlabatan formada, istifadəçilərin dərk edə biləcəyi formada şərh etmək istəməyiblər. Əlbəttə, bu Azercell-in marketinq şöbəsində çalışanların peşəkarlığından deyil, verilən göstərişdən asılı bir məsələdir"". Osman Gündüz qeyd edib ki, əvvəllər sadəcə 1–2 manat balans yükləməklə insanlar nömrələrini daha çox açıq saxlaya bilirdilər: ""Bu sistem azgəlirli ailələr, yaşlı istifadəçilər, yalnız əlaqə üçün nömrə saxlayan uşaqlı ailələr və kənd yerlərində yaşayanlar üçün müəyyən rahatlıq təmin edirdi. Məsələn, indiyədək 5 manat ödəyib 1 ay aktiv nömrə işlətmək, yəni kiməsə zəng etməklə danışmaq mümkün idi. İndi təklif olunan qaydalara görə isə bu 5 manatla vətəndaşın nömrəsi yalnız 5 gün aktiv olacaq. Balansda pul olsa da, danışmaq mümkün olmayacaq, bundan sonra sizin konturunuzun bəlli bir danışıq günü olacaq. Tarifə qoşulanlar üçün isə vəziyyət daha incədir: Tarifiniz varsa, yalnız o tarifin tam haqqını yüklədikdə (məsələn, 10 manat), nömrəniz 30 gün açıq qalacaq. Əgər balansa 1 və ya 2 manat yükləsəniz – heç bir resurs aktivləşməyəcək, nömrə də cəmi 1-2 gün açıq qalacaq. Tarif “varmış” kimi görünür, amma realda istifadə etməyə icazə verilmir.  Digər ciddi məsələ isə budur: ""Azercellim"", ""Bölgə"", ""GəncSim"", ""Sadə6"" və digər az da olsa sərfəli tariflərə yeni qoşulmalar da dayandırılır. Beləliklə, Azercell həm də istifadəçilərin seçim imkanlarını məhdudlaşdırır, bazar daxilində “məcburi yığılan” modellərə keçir"". Dövlətə məxsus payla idarə olunan bir şirkət niyə bu qədərsərt ticarət davranışları nümayiş etdirir? Ekspert qeyd edib ki, milyonlarla istifadəçisi olan Azercell kiçik məbləğlərlə milyonlar qazanmaq üçün riyazi olaraq hər şeyi “düz” hesablayıb. Amma sosial olaraq bu, rəqəmsal bərabərsizlik və əlçatanlıq baxımından ciddi geriləmədir: ""Rəqəmsal taransformasiyaya cavabdeh qurumlar fərqində olmalıdır ki, Azercell dövlət şirkətinin bu addımı dolayısıyla rəqəmsallaşmaya da mənfi təsir göstərəcək. Düşünürəm ki, dövlət şirkəti olan Azercell tarif qaydalarına yenidən nəzərə salmalı, ”1 manat – 1 gün” prinsipi ləğv edilməli, daha ağlabatan, müştəriyə yönəlik tariflər müəyyən etməlidir. Xatırladıram ki, qonşu ölkələrin heç bir mobil operatorunda bu cür ifrat sərt yanaşma, müştərilərə qarşı bu formada münasibət sərgiləmək halları müşahidə etməmişəm"". Ekspert bildirib ki, əvvəllər ölkənin və regionun ən innovativ qurumu olan bu şirkət uzun müddətdir ki, innovasiyalar və texnologiyalar sahəsində yerində sayır. Bu, beynəlxalq konfranslarda da açıq-aşkar görsənir: ""Yəni anlaşıqlı desək, biz, Azercell-də son zamanlar artırılan tariflərdən əldə olunan gəlirlərin innovasiyalara yatırıldığını da müşahidə etmirik. Ümid edirəm Antiinhisar Agentliyi, İKTA, RİNN, İRİA bu dəyişikliklərin sosial təsirlərini, rəqəmsal transformasiyaya təsirlərini dəyərləndirəcək və ağlabatan addımlar atılacaq"". ",2025-07-24 17:28:58.815815
 “Microsoft” 300-dən çox əməkdaşını ixtisar edir ,https://xeberler.az/new/details/microsoft-300-den-cox-emekdasini-ixtisar-edir--35373.htm,https://xeberler.az/img/mid/38815.jpg,03-06-2025, 12:59,TEXNOLOGİYA ,"ABŞ-ın “Microsoft” şirkətinin 300-dən çox əməkdaşı iş yerlərinin ixtisarı ilə bağlı bildiriş alıb.Xeberler.az bildirir ki, bu barədə “Bloomberg” məlumat verib. Bildirilib ki, bu, şirkətin may ayında elan etdiyi 6 min ixtisara əlavədir.“Biz şirkətin dinamik inkişaf edən bazarda uğur qazanması üçün lazım olan təşkilati dəyişiklikləri həyata keçiririk”, - deyə texnoloji qurumun nümayəndəsi agentliyə şərhində deyib.Şirkətin baş direktoru Satya Nadellanın sözlərinə görə, büdcədəki vaxtaşırı ixtisarlar və istiqamətin dəyişdirilməsi texnologiya bazarındakı vəziyyətdən asılıdır. Hazırda süni intellektin gücləndirilməsi üçün lazım olan məlumat mərkəzlərinin elektrik enerjisi ilə təminatına böyük vəsait tələb olunur. Süni intellekt ixtisar olunan əməkdaşların işini yerinə yetirməyə imkan verir.2024-cü ildə şirkətdə təxminən 228 min işçisi çalışıb ki, onların da təxminən 55 faizi ABŞ-ın payına düşüb. ",2025-07-24 17:28:59.525911
"  ""ASAN xidmət"" modeli BMT tərəfindən yüksək qiymətləndirilib ",https://xeberler.az/new/details/asan-xidmet-modeli-bmt-terefinden-yuksek-qiymetlendirilib--35372.htm,https://xeberler.az/img/mid/41458.jpg,03-06-2025, 12:58,TƏDBİRLƏR ,"Qısa müddət ərzində seneqallı tərəfdaşlarla münasibətlərimiz quruldu. Biz böyük məmnuniyyətlə Azərbaycanın ""ASAN xidmət"" təcrübəsini seneqallı tərəfdaşlarımızla paylaşacağıq və bundan məmnunluq duyuruq.Xeberler.az məlumat verir ki, bunu Azərbaycan Respublikasının Prezidenti yanında Vətəndaşlara Xidmət və Sosial İnnovasiyalar üzrə Dövlət Agentliyinin sədri Ülvi Mehdiyev Agentliklə Seneqal Respublikasının Dövlət İdarəçiliyi və Dövlət Xidmətlərində İslahatlar Nazirliyi arasında Anlaşma Memorandumunun imzalanması mərasimində deyib.Ülvi Mehdiyev qeyd edib ki, Azərbaycanın ""ASAN xidmət"" modeli dövlət islahatları sahəsində BMT tərəfindən də yüksək qiymətləndirilib: ""Artıq 30-a yaxın ölkədə Azərbaycanın ""ASAN xidmət"" təcrübəsi öyrənilir. Seneqal Afrika materikində 16-cı ölkədir ki, onlarla ""ASAN xidmət"" təcrübəsini paylaşacağıq. Seneqalın dövlət idarəçiliyində islahatlar aparmaq istəyini alqışlayırıq və onlara bu sahədə dəstək verməyə hazırıq"",- deyə Ülvi Mehdiyev vurğulayıb. ",2025-07-24 17:29:00.280805
 “ASAN xidmət” brendinin ixracı ilə bağlı növbəti müqavilə imzalanıb ,https://xeberler.az/new/details/asan-xidmet-brendinin-ixraci-ile-bagli-novbeti-muqavile-imzalanib--35371.htm,https://xeberler.az/img/mid/42694.jpg,03-06-2025, 12:57,TƏDBİRLƏR ,"İyunun 3-4-də Seneqal Respublikasının dövlət idarəçiliyi və dövlət xidmətlərində islahatlar naziri Olivye Bukalın rəhbərlik etdiyi nümayəndə heyəti Azərbaycan Respublikasının Prezidenti yanında Vətəndaşlara Xidmət və Sosial İnnovasiyalar üzrə Dövlət Agentliyinin dəvəti əsasında ölkəmizdə səfərdədir.Xeberler.az məlumat verir ki, Dövlət Agentliyinin sədri Ülvi Mehdiyev qonağa Prezident İlham Əliyevin təşəbbüsü əsasında yaradılmış “ASAN xidmət” mərkəzləri və sosial innovasiyalar istiqamətində həyata keçirilən layihələr barədə ətraflı məlumat verib. Hazırda Azərbaycanın intellektual brendinin 25-dən çox ölkəyə ixrac edildiyi diqqətə çatdırılıb. Ülvi Mehdiyev tərəflər arasında inkişaf edən əməkdaşlıq mühitindən məmnunluğunu və “ASAN xidmət” təcrübəsinin Seneqalda tətbiqi istiqamətində hər zaman dəstəyə hazır olduqlarını ifadə edib. Həmçinin tərəflər arasında imzalanacaq əməkdaşlıq sənədinin bu münasibətləri daha da gücləndirəcəyi diqqətə çatdırılıb.Seneqallı nazir “ASAN xidmət”in onda yüksək təəssürat yaratdığını və əhalinin dövlət xidmətlərinə əlçatanlığının təmin edilməsində mühüm rol oynadığını vurğulayıb. O, “ASAN xidmət”in dövlət xidmətləri istiqamətində peşəkarlıq və səmərəlilik səviyyəsi olduğunu, burada vətəndaşların işlərini sürətləndirmək üçün yaxşı imkanların yaradıldığını bildirib. Həmçinin əməkdaşlıq sənədi nəticəsində bu təcrübənin tezliklə Seneqalda tətbiqi ilə bağlı işlərin sürətləndirilməsində maraqlı olduqlarını diqqətə çatdırıb.Sonra Azərbaycan Respublikasının Prezidenti yanında Vətəndaşlara Xidmət və Sosial İnnovasiyalar üzrə Dövlət Agentliyi ilə Seneqal Respublikasının Dövlət İdarəçiliyi və Dövlət Xidmətlərində İslahatlar Nazirliyi arasında anlaşma memorandumu imzalanıb.Memorandum “ASAN xidmət” təcrübəsinin Seneqal Respublikasında tətbiqini, eləcə də seneqallı dövlət qulluqçuları üçün ""ASAN xidmət"" mərkəzlərində təcrübə proqramlarının təşkilini, həmçinin Dövlət Agentliyinin ekspertləri tərəfindən dövlət xidmətlərinin göstərilməsi sahəsində qabaqcıl təcrübənin Seneqal tərəfi ilə paylaşılmasını nəzərdə tutur.Qonaqlar “ASAN xidmət” mərkəzinin, ASAN İnnovativ İnkişaf Mərkəzinin, “INNOLAND” İnkubasiya və Akselerasiya Mərkəzinin, “Bilim Bakı” mərkəzinin, Səyyar ASAN xidmətin fəaliyyəti ilə də tanış olublar.Seneqal Respublikasının nümayəndə heyətinin ölkəmizə səfəri davam edir. ",2025-07-24 17:29:00.595614
 Seneqal “ASAN xidmət” modelini dövlət idarəçiliyi sahəsində tətbiq edəcək ,https://xeberler.az/new/details/seneqal-asan-xidmet-modelini-dovlet-idareciliyi-sahesinde-tetbiq-edecek--35370.htm,https://xeberler.az/img/mid/42693.jpg,03-06-2025, 12:55,TƏDBİRLƏR ,"Azərbaycanın Seneqal ilə 30 ilə yaxındır ki, diplomatik əlaqələri mövcuddur. Afrikanın fransızdilli ölkəsi olaraq, Seneqal Azərbaycanın mütərəqqi təcrübələrini öyrənməyə qərar verib. Seneqallılar Azərbaycanın dövlət xidmətləri sahəsində uğurlu modeli olan ""ASAN xidmət"" təcrübəsini öz ölkələrində dövlət idarəçiliyi və xidmətləri sahəsində tətbiq edəcəklər. Bu istiqamətdə biz ""ASAN xidmət"" olaraq onlara lazımi dəstəyi göstərəcəyik.Xeberler.az məlumat verir ki, bunu jurnalistlərə açıqlamasında Azərbaycan Respublikasının Prezidenti yanında Vətəndaşlara Xidmət və Sosial İnnovasiyalar üzrə Dövlət Agentliyinin sədri Ülvi Mehdiyev deyib.O qeyd edib ki, bu gün Seneqal dövləti ilə Azərbaycanın ""ASAN xidmət"" brendinin bu ölkədə tətbiqi ilə bağlı memorandum imzalandı: ""Bu, artıq ümumilikdə 30-a yaxın ölkəyə ""ASAN xidmət"" modelinin ixracı deməkdir. Afrikada isə Seneqal artıq 16-cı ölkədir ki, Azərbaycanın ""ASAN xidmət"" modelini öyrənir və bu modeli tətbiq edəcək"", - deyə Ü. Mehdiyev qeyd edib. ",2025-07-24 17:29:01.445642
 Azərbaycanda uçota alınan internet operator və provayderlərinin sayı açıqlanıb ,https://xeberler.az/new/details/azerbaycanda-ucota-alinan-internet-operator-ve-provayderlerinin-sayi-aciqlanib--35369.htm,https://xeberler.az/img/mid/42692.jpg,03-06-2025, 11:06,TƏDBİRLƏR ,"Azərbaycanda uçota alınan internet operator, provayder və host provayderlərinin sayı 173-dür.Xeberler.az APA-ya istinadən məlumat verir ki, bunu “Rəqəmsal dövrdə internet xidmətlərinin tənzimlənməsi” yazı müsabiqəsinin qaliblərinin mükafatlandırma mərasimində çıxışı zamanı İnformasiya Kommunilasiya Texnologiyaları Agentliyinin Layihələrin idarə edilməsi departamentinin rəhbəri Xuraman Kərimova deyib.Qeyd edək ki, 2023-cü ilin yanvar ayından İKTA Azərbaycanda operator, provayder və host provayderlərin uçota alınması prosesinə start verib.  ",2025-07-24 17:29:02.177605
 İKTA yazı müsabiqəsinin qaliblərini mükafatlandırıb ,https://xeberler.az/new/details/ikta-yazi-musabiqesinin-qaliblerini-mukafatlandirib--35368.htm,https://xeberler.az/img/mid/42700.jpg,03-06-2025, 11:02,TƏDBİRLƏR ,"Azərbaycanın telekommunikasiya və poçt xidmətləri üzrə tənzimləyici qurumu İnformasiya Kommunikasiya Texnologiyaları Agentliyinin (İKTA) elan etdiyi “Rəqəmsal dövrdə internet xidmətlərinin tənzimlənməsi” yazı müsabiqəsinin qaliblərinin mükafatlandırılması mərasimi keçirilib.Xeberler.az bildirir ki, açılış nitqi ilə çıxış edən İKTA-nın İdarə heyətinin sədri Nail Mərdanov yazı müsabiqəsinə marağın yüksək olduğunu, mövzuların jurnalistlər və ekspertlər tərəfindən geniş araşdırıldığını və maraqlı məsələlərə toxunulduğunu qeyd edib. Nail Mərdanov iştirakçılara müsabiqəyə verdikləri töhfəyə görə təşəkkür edib və uğurlarının davamlı olmasını arzulayıb.Rəqəmsal inkişaf və nəqliyyat nazirinin müşaviri Rəşad Bayramov çıxışında yazı müsabiqəsinin ölkəmizdə internet xidmətlərinin tənzimlənməsi və bu sahə üzrə maarifləndirmə işlərinin genişləndirilməsi istiqamətində mühüm bir addım olduğunu bildirib.  Nazirin müşaviri qalibləri təbrik edərək onlara gələcək fəaliyyətlərində uğurlar arzulayıb.Sonra İKTA-nın fəaliyyətini əks etdirən təqdimat tədbir iştirakçılarının diqqətinə çatdırılıb.Qeyd edək ki, müsabiqənin keçirilməsində əsas məqsəd ölkəmizdə internet telekommunikasiya xidməti sahəsində tənzimləyici çərçivənin mövcud statusu barədə media nümayəndələrinin, ekspertlərin, eləcə də geniş auditoriyanın məlumatlandırılması və maarifləndirilməsi olub.“Telekommunikasiya sahəsində tənzimləyici çərçivə və informasiya təhlükəsizliyi məsələləri”, “İnternet telekommunikasiya infrastrukturundan istifadə imkanları, məlumatların əlçatanlığı və şəffaflığı” və “İnternetin xidmət keyfiyyətini müəyyən edən göstəricilər, sahə üzrə elektron xidmətlərin əlçatanlığı” mövzuları əhatə edilib.Müsabiqəyə 60-dan çox müraciət daxil olub. Şərtlərə əsasən, 18 iştirakçı əsas, 4 nəfər isə həvəsləndirici mükafata layiq görülüb. Tədbirin sonunda müsabiqənin qaliblərinə sertifikat, mükafat və hədiyyələr təqdim olunub. ",2025-07-24 17:29:02.859041
 DİN: Ötən gün bank kartlarından 6 min manatdan çox vəsait oğurlanıb ,https://xeberler.az/new/details/din:-oten-gun-bank-kartlarindan-6-min-manatdan-cox-vesait-ogurlanib--35367.htm,https://xeberler.az/img/mid/42304.jpg,03-06-2025, 10:59,TƏHLÜKƏSİZLİK ,"İyunun 2-də Daxili Işlər Nazirliyinə (DİN) daxil olan müraciətlər əsasında ayrı-ayrı vətəndaşların bank hesablarından 3 min, 1803, 390, 200, 100, 100, 98, 90, 70, 63, 51 manat və 34 dollar məbləğində vəsaitin dələduzluq yolu ilə oğurlandığı müəyyən edilib.Xeberler.az bildirir ki, bu barədə DİN-in mətbuat xidmətindən məlumat verilib.Bildirilib ki, nazirlik vətəndaşları naməlum nömrələrdən gələn zənglərə və mesajlara qarşı ehtiyatlı olmağa çağırır: “Zərərçəkmişlər naməlum şəxslərin saxta xarici nömrələrdən, profil və səhifələrdən göndərdikləri tələblərinə, təkliflərinə və vədlərinə inanaraq dəqiqləşdirmə aparmadan bank kartının nömrəsi, kartın istifadə müddəti, CVV/CVC kodu (kartın arxa hissəsində yerləşən 3 rəqəmli təhlükəsizlik kodu), mobil nömrəyə SMS vasitəsilə göndərilən birdəfəlik OTP kodlarını qarşı tərəfə veriblər. Bir daha xatırladırıq ki, bank kartları ilə əlaqəli naməlum zənglərə və mesajlara cavab verməyin, danışıq və yazışma aparmayın – dərhal blok edin”. ",2025-07-24 17:29:03.174750
 Çində peyk rabitəsi üzrə məlumatötürmə sürəti rekord həddə çatıb ,https://xeberler.az/new/details/cinde-peyk-rabitesi-uzre-melumatoturme-sureti-rekord-hedde-catib--35366.htm,https://xeberler.az/img/mid/35082.jpg,03-06-2025, 09:30,KOSMOS ,"Çin alimləri peyk rabitəsinin X-diapazonunda bir kanal üzrə 2100 Mbit/s olmaqla, məlumatötürmə sürəti üzrə milli rekord müəyyən ediblər. Bu göstərici əvvəlkilərlə müqayisədə 75 faiz daha sürətlidir.Xeberler.az ""Chinadaily"" qəzetinə istinadən məlumat verir ki, bu texnoloji sıçrayış mülki peyklərdən artan həcmdə məlumatların ötürülməsini yaxşılaşdıracaq və kosmik tədqiqatların məhsuldarlığını artıracaq.Peyk müşahidəsi imkanları daim inkişaf edir və peyklər getdikcə daha çox məlumat təqdim edirlər. Hazırda Çində mülki peyklər əsasən X-diapazonu vasitəsilə bir kanal üzrə 450-dən 1200 Mbit/s-ə qədər sürətlə məlumat ötürürlər. Lakin bu sürətlər kosmik tədqiqatlar üçün tələb olunan böyük məlumat həcmlərinin ötürülməsi üçün artıq kifayət etmir və bu, peyklərin səmərəli istifadəsini azaldır. Bu səbəbdən bir kanal üzrə ötürmə sürətinin artırılması böyük əhəmiyyət daşıyır.Çin Elmlər Akademiyasının Aerokosmik İnformasiyalar İnstitutunun alimləri yeni yerüstü rabitə texnologiyasını sınaqdan keçirərək X-diapazonunda bir kanal üzrə 2100 Mbit/s ötürmə sürətinə nail olublar. Bu, mikrodalğalı rabitə ilə əvvəlki göstəricilərdən 75 faiz yüksəkdir.Bu nailiyyət Yunnan əyalətinin cənub-qərbində yerləşən Liçzyan şəhərindəki peyk məsafədən zondlama yerüstü stansiyasında aparılan kompleks sınaqlar zamanı təsdiqlənib. Tədqiqatçılar sistemin texniki etibarlılığını uğurla nümayiş etdiriblər.  ",2025-07-24 17:29:03.881338
 İlon Mask yeni “XChat Messenger”i anons edib ,https://xeberler.az/new/details/ilon-mask-yeni-xchat-messengeri-anons-edib--35365.htm,https://xeberler.az/img/mid/42690.jpg,03-06-2025, 09:24,SOSİAL MEDIA ,"İlon Musk tamhüquqlu kommunikasiya platformasına çevirilməkdə olan “X”ı yeni “XChat” adlı təhlükəsiz mesajlaşma xidməti kimi təqdim edib.Xeberler.az xarici mətbuata istinadən məlumat verir ki, funksiya “WhatsApp”, “Telegram” və “iMessage” kimi mesajlaşma platformalarına birbaşa rəqib olaraq, məxfiliyə, fayl paylaşımına və platformalararası zənglərə diqqət yetirir.Maskın sözlərinə görə, “Xchat” sürəti və yaddaş təhlükəsizliyi ilə tanınan “Rust” proqramlaşdırma dilindən istifadə edilərək, tamamilə sıfırdan qurulub. O, iddia edir ki, tətbiqdə indi “Bitcoin” tipli şifrələmədən istifadə edilir, bu da mesajlaşma funksiyalarına yeni məxfilik səviyyəsini əlavə edir. Başdan sona şifrələmə sayəsində “XChat”da söhbətlər tamamilə məxfi qalır – onları yalnız göndərən və qəbul edən şəxs görür. Bildirilir ki, istifadə olunan şifrələmə üsullarının kriptovalyuta şəbəkələrində istifadə edilənləri xatırladır, bu da yüksək məlumat təhlükəsizliyi standartı vəd edir.“XChat” hazırda məhdud sayda beta testerləri üçün əlçatandır. Tam açılması yaxın vaxt gözlənilir, baxmayaraq ki, rəsmi müddətlər təsdiq edilməyib. Bu anons X-in şifrəli birbaşa mesajlardan əvvəlki imtinasından sonra olub, bu da şirkətin mesajlaşma üçün arxa hissəsini tamamilə yenidən dizayn etdiyini göstərir.Uzunmüddətli perspektivdə Mask X-i “super proqrama” – Çinin “WeChat”a bənzər ödənişləri, mesajlaşma və sosial medianı birləşdirən vahid platformaya çevirməyi planlaşdırır. ",2025-07-24 17:29:04.363816
 Azərbaycanla AİB arasında əməkdaşlıq müzakirə olunub ,https://xeberler.az/new/details/azerbaycanla-aib-arasinda-emekdasliq-muzakire-olunub--35364.htm,https://xeberler.az/img/mid/42689.jpg,03-06-2025, 09:23,TƏDBİRLƏR ,"Azərbaycan Rəqəmsal İnkişaf və Nəqliyyat naziri Rəşad Nəbiyev Asiya İnkişaf Bankının Cənubi, Mərkəzi və Qərbi Asiya regionu üzrə vitse-prezidenti Yingming Yang ilə görüşüb.Xeberler.az bildirir ki, bu barədə nazir Rəşad Nəbiyev məlumat verib.“Asiya İnkişaf Bankının Cənubi, Mərkəzi və Qərbi Asiya regionu üzrə vitse-prezidenti Yingming Yang ilə görüşdük. Ölkədə nəqliyyat sahəsində aparılan layihələrin maliyyələşdirilməsi, həmçinin rəqəmsallaşma və kibertəhlükəsizlik istiqamətlərində əməkdaşlıq imkanlarını müzakirə etdik”, - deyə nazir bildirib. ",2025-07-24 17:29:05.043263
 Azercell abunəçilərinə tarif ödənişi əsasında fasiləsiz istifadə imkanı yaradır ,https://xeberler.az/new/details/azercell-abunecilerine-tarif-odenisi-esasinda-fasilesiz-istifade-imkani-yaradir--35363.htm,https://xeberler.az/img/mid/41013.jpg,02-06-2025, 22:02,MOBİL RABİTƏ ,"19 iyun 2025-ci il tarixindən etibarən “Azercell Telekom” fakturasız (SimSim) xətt istifadəçiləri üçün mobil rabitə xidmətlərindən daha rahat və şəffaf şəkildə istifadəni təmin edən yeni tarif mexanizmini tətbiq edir.Xeberler.az bildirir ki, yeni qaydalara əsasən, abunəçi balansına tarif haqqı qədər vəsait əlavə etdikdə – misal üçün, 2 AZN – tarif avtomatik olaraq yenilənəcək və nömrə 30 gün müddətində aktiv qalacaq. Bu, təqdim olunan tarifdaxili danışıq və internet resurslarından tam və fasiləsiz istifadə üçün imkan yaradacaq.Qeyd edək ki, əvvəlki sistemdə nömrənin aktiv qalma müddəti balansa yüklənən məbləğə əsasən müəyyən edilirdi. Müddət bitdikdə balansda istifadə olunmamış resurslar mövcud olsa belə, xidmətlər dayandırılırdı. Məsələn, “Azercellim” və ya “Bölgə” tariflərinə qoşulmuş istifadəçi 2 AZN yüklədikdə nömrə yalnız 10 gün açıq qalırdı. Bu isə tarif daxilində verilmiş və istifadə olunmamış internet və danışıq resurslarından yararlanmağa imkan vermirdi.Yeni mexanizm bu məhdudiyyəti aradan qaldıraraq istifadəçilərə daha çevik və müştəri yönümlü təcrübə təqdim edir.Dəyişiklik bütün növ danışıq kartlarına (1, 2, 3, 5, 10, 25, 50 və 100 AZN) və elektron balans artırma üsullarına şamil olunur. Artıq balansa yükləmə məbləğdən asılı olmayaraq, sadəcə tarif ödənişi etməklə nömrəni tarif müddəti ərzində aktiv saxlamaq mümkün olacaq.Bu yenilik “Azercell Telekom”un müştəri təcrübəsini təkmilləşdirməyə və abunəçilərə gündəlik rabitə ehtiyaclarına uyğun daha səmərəli xidmətlər təqdim etməyə yönəlmiş strategiyasının bir hissəsidir. ",2025-07-24 17:29:05.642463
 “Nar” uşaqların hüquqlarına dair maarifləndirici kampaniyanın tərəfdaşı olub ,https://xeberler.az/new/details/nar-usaqlarin-huquqlarina-dair-maariflendirici-kampaniyanin-terefdasi-olub--35362.htm,https://xeberler.az/img/mid/42688.jpg,02-06-2025, 21:57,MOBİL RABİTƏ ,"Sərfəli xidmətləri ilə tanınan “Nar” Uşaqların Beynəlxalq Müdafiəsi Günü münasibətilə Regional İnkişaf İctimai Birliyi (RİİB) tərəfindən həyata keçirilən maarifləndirici kampaniyaya tərəfdaşlıq edərək, uşaqların hüquqlarının qorunması və bu sahədə məlumatlılığın artırılmasına dəstək verib.Layihə çərçivəsində uşaqlar üçün maarifləndirici vörkşoplar, hüquqi bilikləri artıran təlimlər, interaktiv yarışmalar və əyləncəli fəaliyyətlər təşkil edilib. Bu fəaliyyətlərin əsas məqsədi uşaqlara hüquqlarını tanıtmaq, onları cəmiyyətin fəal üzvü olmağa təşviq etməkdir. Yarışmalarda fəallıq göstərən uşaqlar bu ilin sonunda Milli Məclisdə baş tutacaq qanunvericilik simulyasiyasında iştirak edəcək və “uşaq hüquqları səfiri” seçiləcəklər. Layihənin növbəti mərhələsində isə ilin sonuna doğru hüquqi məlumat və yardım imkanlarını əhatə edəcək “Hüquqlarını tanı” adlı mobil tətbiqin istifadəyə verilməsi, 14 regionda maarifləndirici tədbirlərin keçirilməsi planlaşdırılıb.Tədbirin açılış mərasimində çıxış edən “Nar”ın İctimaiyyətlə əlaqələr və korporativ ünsiyyət departamentinin direktoru Hökümə Kərimova bildirib: “Biz “Nar” olaraq, uşaqların öz hüquqlarını tanıması, qoruması və cəmiyyətin fəal üzvünə çevrilməsi üçün bu cür təşəbbüsləri önəmli hesab edirik. Hər bir uşağın təhlükəsiz və bərabər imkanlı mühitdə böyüməsi üçün üzərimizə düşən sosial məsuliyyəti qürurla icra edirik”.Sosial məsuliyyət strategiyasının əsas istiqamətlərindən biri olaraq, “Nar” uzun illərdir, təhsilin əlçatanlığı, bərabər imkanlar və həssas qruplara dəstək sahəsində ardıcıl layihələr həyata keçirir. Şirkət bu dəfə də uşaqların hüquqlarının tanıdılması və qorunması istiqamətində vacib bir təşəbbüsə dəstək verərək daha dayanıqlı gələcəyin qurulmasına öz töhfəsini verib.Hazırda 2,2 milyon abunəçiyə yüksəkkeyfiyyətli rabitə xidmətləri göstərən “Nar” son 6 ildə Müştəri Loyallığı İndeksinə görə ölkədə lider mobil operatordur. Mobil operator müştəriyönümlülük strategiyasına sadiq qalaraq sərfəli qiymət qarşılığında üstün xidmət təqdim edir. ",2025-07-24 17:29:06.175441
 Azərbaycanın “ASAN xidmət” modeli Daşkənddə təqdim olunub ,https://xeberler.az/new/details/azerbaycanin-asan-xidmet-modeli-daskendde-teqdim-olunub--35361.htm,https://xeberler.az/img/mid/42683.jpg,02-06-2025, 18:00,TƏDBİRLƏR ,"Azərbaycan Respublikasının Prezidenti yanında Vətəndaşlara Xidmət və Sosial İnnovasiyalar üzrə Dövlət Agentliyinin sədr müavini Ceyhun Salmanovun rəhbərlik etdiyi nümayəndə heyəti Özbəkistanda keçirilən “Daşkənd Hüquq Baharı” adlı IV beynəlxalq hüquq forumunda iştirak edib.Xeberler.az məlumat verir ki, 800-dən artıq iştirakçının qatıldığı forum çərçivəsində 20-dən çox sessiya təşkil olunub. Ceyhun Salmanov dövlət xidmətlərinə həsr olunan panel sessiyada “ASAN xidmət” modeli və Dövlət Agentliyinin digər fəaliyyət istiqamətləri barədə iştirakçılara ətraflı məlumat verib. İnnovativ idarəetmə, vətəndaş məmnunluğu, şəffaflıq və əlçatanlıq prinsiplərinə əsaslanan “ASAN xidmət” təcrübəsi iştirakçılar tərəfindən maraqla qarşılanıb.Dövlət Agentliyinin nümayəndə heyəti ilə Özbəkistan Respublikasının Ədliyyə Nazirliyinin rəhbərliyi arasında ikitərəfli görüş də keçirilib. Görüşdə 2019-cu ildə imzalanmış “Özbəkistan Respublikasında Dövlət Xidmətləri Mərkəzlərinin təkmilləşdirilməsi haqqında Anlaşma Memorandumu”nun və Azərbaycan Respublikasının Prezidenti İlham Əliyevin 2024-cü il avqustun 23-də Daşkənd şəhərinə səfəri zamanı imzalanmış “Azərbaycan Respublikasının Prezidenti yanında Vətəndaşlara Xidmət və Sosial İnnovasiyalar üzrə Dövlət Agentliyi ilə Özbəkistan Respublikasının Ədliyyə Nazirliyi arasında 2024–2026-cı illər üzrə Əməkdaşlıq Proqramı”nın icrası çərçivəsində görülən işlər və gələcək əməkdaşlıq imkanları ətrafında geniş müzakirələr aparılıb.Dövlət xidmətləri sahəsində data idarəetməsi və süni intellekt texnologiyalarının tətbiqi üzrə təcrübə mübadiləsinin həyata keçirilməsi, həmçinin Özbəkistan Ədliyyə Nazirliyinin nümayəndələri üçün “ASAN xidmət” mərkəzlərində müvafiq sahə üzrə təlimlərin təşkili ilə bağlı razılıq əldə olunub.Forum çərçivəsində, həmçinin “Alibaba” şirkəti və “Oxford Insights” təşkilatının nümayəndələri ilə görüşlər keçirilib, innovasiya və rəqəmsal texnologiyalar sahəsində mümkün əməkdaşlıq istiqamətləri ilə bağlı müzakirələr aparılıb. ",2025-07-24 17:29:06.695825
" Azərbaycan və ""Alipay"" rəqəmsal ödənişlərin təşviqini müzakirə edib ",https://xeberler.az/new/details/azerbaycan-ve-alipay-reqemsal-odenislerin-tesviqini-muzakire-edib--35360.htm,https://xeberler.az/img/mid/42678.jpg,02-06-2025, 16:34,TEXNOLOGİYA ,"Azərbaycan və “Ant International” (""Alipay"") şirkəti arasında rəqəmsal ödənişlərin təşviqi müzakirə edilib.Xeberler.az Azərbaycan Mərkəzi Bankına (AMB) istinadən məlumat verir ki, qurumun sədrinin I müavini Əliyar Məmmədyarovun rəhbərlik etdiyi nümayəndə heyəti Gürcüstana işgüzar səfər çərçivəsində “Ant International”ın baş vitse-prezidenti və baş dayanıqlılıq inzibatçısı Limin Çenin rəhbərlik etdiyi nümayəndə heyəti ilə görüşüb.Görüş zamanı Azərbaycanda maliyyə texnologiyalarının inkişafı və rəqəmsal ödənişlərin təşviqi istiqamətində həyata keçirilən təşəbbüslər, eləcə də ikitərəfli maraq doğuran digər məsələlər müzakirə olunub. ‎ ",2025-07-24 17:29:07.398860
 Hərbi xidmətlə bağlı məlumatlar “mygov”a inteqrasiya edilib ,https://xeberler.az/new/details/herbi-xidmetle-bagli-melumatlar-mygova-inteqrasiya-edilib--35359.htm,https://xeberler.az/img/mid/42677.jpg,02-06-2025, 16:27,E - HÖKUMƏT ,"Səfərbərlik və Hərbi Xidmətə Çağırış üzrə Dövlət Xidməti ilə İnnovasiya və Rəqəmsal İnkişaf Agentliyinin birgə əməkdaşlığı çərçivəsində vətəndaşlar artıq hərbi məlumatlarını “mygov” platforması üzərindən rahat, sürətli və təhlükəsiz şəkildə əldə edə bilərlər.Xeberler.az bildirir ki, əvvəllər yalnız fiziki formada təqdim olunan bu məlumatlara çıxış tam rəqəmsallaşdırılıb. Vətəndaşlar xidmət mərkəzlərinə getmədən həm “mygov” veb portalı, həm də mobil tətbiqi vasitəsilə öz hərbi məlumatları ilə tanış ola, sənədləri PDF formatında yükləyə və ya rəqəmsal şəkildə paylaşa bilərlər.Hazırda hərbi qeydiyyat, müddətli həqiqi hərbi xidmət məlumatlarını, müddətli həqiqi hərbi xidmətə çağırışdan möhlət, müddətli həqiqi hərbi xidmətə çağırışdan azad edilmə, müddətli həqiqi hərbi xidmətə müvəqqəti çağırılmamağa dair məlumatları və həqiqi hərbi xidmət keçmək haqqında məlumatları “mygov” vasitəsilə tam rəqəmsal formada əldə etmək mümkündür.Bunun üçün portal istifadəçiləri “mygov” platformasında “Məlumatlarım” bölməsinə daxil olmalı, “Hərbi məlumatlarım” alt bölməsinə keçid etməli, hərbi məlumat növünü seçərək məlumatlarla tanış olub sənədi istəyə uyğun olaraq PDF formatında yükləyə və ya rəqəmsal şəkildə paylaşa bilər.Qeyd edək ki, Dövlət Xidmətləri üçün göstərilən bütün xidmətlərin elektron qaydada həyata keçirilməsi prioritet məsələlərdən biridir və bu istiqamətdə işlər davam etdirilməkdədir. Bu sahədə aparılan islahatlar və yeniliklər vətəndaş məmnunluğunun təmin edilməsi, həmçinin Silahlı Qüvvələrin sağlam çağırışçılarla vaxtında və keyfiyyətlə komplektləşdirilməsi və səfərbərlik sisteminin səmərəliliyinin artırılması məqsədini daşıyır. ",2025-07-24 17:29:08.369018
 Növbəti rəqəmsal SAT imtahanı keçiriləcək ,https://xeberler.az/new/details/novbeti-reqemsal-sat-imtahani-kecirilecek--35358.htm,https://xeberler.az/img/mid/36392.jpg,02-06-2025, 16:25,İKT TƏHSİL ,"İyunun 7-də rəqəmsal SAT imtahanı Dövlət İmtahan Mərkəzinin (DİM) fəaliyyət göstərdiyi hər iki ünvanda təşkil olunacaq.Xeberler.az məlumat verir ki, imtahanda iştirak edəcək namizədlərdən qeydiyyatdan keçdikləri test mərkəzinə xüsusilə diqqət yetirmələri və imtahan üçün buraxılış vərəqələrində göstərilən müvafiq ünvana yaxınlaşmaları xahiş olunur.İmtahanlar Akademik Həsən Əliyev küçəsi, 299 (TC60129) və Süleyman Sani Axundov küçəsi, 50 (TC56582) ünvanlarında keçiriləcək.İmtahanda iştirak edəcək şəxslər saat 07:15-dən gec olmayaraq tələb olunan aşağıdakı sənəd və vasitələrlə birlikdə qeydiyyatdan keçdikləri imtahan binasında olmalıdırlar:1. Şəkilli şəxsiyyət vəsiqəsi və ya ümumvətəndaş pasportu;2. Buraxılış vərəqəsi – “Admission Ticket”;3. “College Board”un tələblərinə cavab verən notbuk və ya planşet (adapter ilə birgə).Qeyd olunan sənədlərdən biri olmadıqda və ya sənədlər arasında uyğunsuzluq olduqda iştirakçı test mərkəzinə buraxılmır.İştirakçılar imtahana, həmçinin kalkulyator, qeydləri aparmaq üçün qələm və ya karandaş gətirə bilərlər. Qaralama üçün vərəq imtahan mərkəzində verilir.İmtahan iştirakçısının notbuk və ya planşetini imtahan mərkəzinə gətirmək imkanı yoxdursa və o, “College Board”dan notbuk/planşet sorğu edilməsi prosesindən keçməyibsə, həmin iştirakçı imtahan mərkəzinə buraxılmayacaq.Qeyd edək ki, 7 iyun SAT imtahanının iştirakçıları imtahan tarixindən beş gün əvvəl Bluebook-da yaradılmış şəxsi hesablarına daxil olmalı və imtahanın qurulmasını (test set up) başa çatdırmalıdırlar. Bu prosesin sonunda imtahan iştirakçılarına “Buraxılış vərəqəsi” onlayn qaydada təqdim ediləcəkdir.2025-ci ildə növbəti SAT imtahanlarının avqustun 23-də, sentyabrın 13-də, oktyabrın 4-də, noyabrın 8-də, dekabrın 6-da keçirilməsi nəzərdə tutulur.Əlavə sual yarandığı halda [email protected] ünvanına yazmaq olar. ",2025-07-24 17:29:09.281044
 Ekspert: 9 aydır internetin qiymət artımı ilə bağlı araşdırma yekunlaşmayıb ,https://xeberler.az/new/details/ekspert:-9-aydir-internetin-qiymet-artimi-ile-bagli-arasdirma-yekunlasmayib--35357.htm,https://xeberler.az/img/mid/35994.jpg,02-06-2025, 15:00,İNTERNET ,"""2024-cü ilin avqustunda bütün əsas provayderlər, dövlət və özəl provayderlər eyni anda internetin minimal qiymət həddini 25 manata qaldırdı. Bu kollektiv qərar Antiinhisar və İstehlak Bazarına Nəzarət Dövlət Xidməti tərəfindən ""kartel sövdələşməsi"" və ""vətəndaşların seçim imkanlarının məhdudlaşdırılması"" kimi qiymətləndirildi və araşdırma başladıldı. Üstündən 9 ay keçib. Hələ də nəticə yoxdur"". Xeberler.az bildirir ki, bu sözləri Azərbaycan İnternet Formunun Prezidenti, ekspert Osman Gündüz deyib. Ekspert bildirib ki, bu müddət ərzində isə internet bazarında əsaslı struktur dəyişiklikləri baş verib. Aztelekom RİNN tərkibindən çıxarılıb və AZCON Holdinqin tərkibinə qatılıb, bazardakı bütün dövlət provayderləri Aztelekom-un ətrafında birləşdirilib: ""Nəticədə Aztelekom internet bazarının 60%-nə nəzarət edən, hər ay yalnız internet xidmətlərindən 70 milyon manatdan çox gəlir əldə edən bir nəhəng dövlət şirkətinə çevrilib. AZCON tərkibində olan Aztelekom-un regionlar üçün yeni internet tarifləri müəyyən edəcəyi ilə bağlı fikirlər səslənsə də, hələlik bu istiqamətdə konkret addımlar yoxdur. Ucdantutma hamı, tələbatı olan və olmayan, bizneslə məşğul olan olmayan, imkanı olan və olmayan hamı minimal 25 manat verməlidir. Azercell-in də dövlətə məxsus olduğunu nəzərə alsaq, ölkədə internet bazarında dövlətin payı bəlkə də 80%-ə yaxınlaşıb"". Bəs bu təmərküzləşməyə ölkədə rəqabətə cavabdeh qurum nə deyir? Osman Gündüzün sözlərinə görə, rəqabətə nəzarət etməli olan, statusu daha da yüksələn qurum – Antiinhisar və İstehlak Bazarına Nəzarət Dövlət Agentliyi – nə qiymət artımına, nə də bazarda yaranmış dominant mövqe ilə bağlı cəmiyyətə heç bir açıqlama verməyib.  ",2025-07-24 17:29:09.897923
 Azərbaycanda çəkilən ilk cizgi serialının təqdimatı olub ,https://xeberler.az/new/details/azerbaycanda-cekilen-ilk-cizgi-serialinin-teqdimati-olub--35356.htm,https://xeberler.az/img/mid/42674.jpg,02-06-2025, 14:51,TƏDBİRLƏR ,"İyunun 2-də “ARB Günəş” və “Animacenter” özəl animasiya mərkəzinin birgə layihəsi çərçivəsində ərsəyə gələn ölkənin ilk cizgi serialının DOST İnklüziv İnkişaf və Yaradıcılıq Mərkəzində təqdimatı olub.Xeberler.az məlumat verir ki, maarifləndirici və əyləncəli məzmuna malik “Balaş” adlı cizgi serialı Uşaqların Beynəlxalq Müdafiəsi Günü münasibətilə Mərkəzdə həssas qruplara aid uşaq və yeniyetmələrə təqdim edilib.Tədbirdə DOST İnklüziv İnkişaf və Yaradıcılıq Mərkəzinin direktoru Elnarə Ənsari Birinci vitse-prezident Mehriban Əliyevanın təşəbbüsü ilə yaradılan Mərkəzdə əlilliyi olan şəxslər və digər həssas qruplardan olanların yaradıcı potensialının inkişafı üçün aparılan işləri diqqətə çatdırıb. Bildirib ki, ölkənin ilk animasiya serialının DOST İnklüziv İnkişaf və Yaradıcılıq Mərkəzində təqdimatlı da təsadüfi deyil. Mərkəz 4 ilə yaxındır ki, həssas kateqoriyadan olan şəxslərin cəmiyyətə inteqrasiyası və inklüziv dəyərlərin təşviqi istiqamətində ardıcıl, innovativ layihələrə imza atır. “Balaş” animasiya filmi də bu missiyaya mühüm töhfə verir.“ARB Günəş” televiziyasının rəhbəri Məhsim Məhsimov 10 il əvvəl fəaliyyətə başlayan bu televiziyanın 2018-ci ildə yaradılan peşəkar dublyaj studiyasında onlarla cizgi və animasiya filminin Azərbaycan dilinə tərcümə olunaraq, azyaşlı izləyicilərə təqdim edildiyini bildirib.O, “ARB Günəş”in uşaqlar üçün tərbiyəvi və maarifləndirici proqramlarını vurğulayıb. Qeyd edib ki, əyləncəli və maarifləndirici məzmunda olan “Balaş” serialı növbəti mövsümdən “ARB Günəş” televiziyasında yayımlanacaq.Audiovizual Şuranın Kommunikasiya sektorunun müdiri Taleh Quliyev ölkənin ilk cizgi serialının ərsəyə gəlməsinin önəmini diqqətə çatdırıb, belə layihələrin davamlı olmasını arzulayıb. Audiovizual Şura bundan sonra da “ARB Günəş” televiziyasına bu kimi layihələrin icrasında daim dəstək olacağını deyib.Təqdimat mərasimində serialının rejissoru və animatoru Sultan Abbasbəyli, ssenari müəllifi Reyhan Yusifqızı, serialda müxtəlif personajları səsləndirən Rəhim Rəhimov çıxış edərək cizgi serialının uşaqları maarifləndirəcəyini söyləyiblər.Qeyd olunub ki, artıq 28 seriyası hazır olan bu cizgi filmi uşaqlara milli dəyərləri, ailə bağlarını, dostluq münasibətlərini və əxlaqi prinsipləri aşılayır, onların estetik zövqünü inkişaf etdirir.Təqdimat mərasiminin sonunda uşaqlara “ARB Günəş” televiziyası tərəfindən müxtəlif mövzuda uşaq ədəbiyyatı nümunələri paylanılıb. ",2025-07-24 17:29:10.648688
" ""Azercell"" bəzi internet paketlərində sürəti və həcmi artırıb ",https://xeberler.az/new/details/azercell-bezi-internet-paketlerinde-sureti-ve-hecmi-artirib--35355.htm,https://xeberler.az/img/mid/41013.jpg,02-06-2025, 13:16,İNTERNET ,"İyulun 1-dən ""Azercell Telecom"" MMC internet paketləri üzrə bir sıra yeniliklər tətbiq edəcək.Xeberler.az Reporta istinadən məlumat verir ki, ən önəmli dəyişikliklərdən biri saatlıq paketlərlə bağlıdır. İndiyə qədər bu paketlərdə 2 Mbps sürət limiti mövcud idi ki, bu da istifadəçilərin sosial şəbəkələr, mesajlaşma xidmətləri və fayl yükləmə kimi funksiyalardan tam şəkildə yararlanmasına müəyyən məhdudiyyətlər yaradırdı.Yeni qərara əsasən, bu sürət limiti tamamilə ləğv olunur. Artıq 1 və ya 3 saatlıq internet paketlərindən istifadə edən abunəçilər limitsiz sürətlə daha keyfiyyətli və fasiləsiz bağlantı imkanı əldə edəcəklər.Bundan əlavə, ""Azercell"" gündəlik internet paketlərin həcmini də artırıb. Belə ki, 250MB artıq 350MB, 1GB isə 1,5GB-ə qədər artırılıb. Getdikcə artan mobil internet istifadəsini nəzərə alaraq bu dəyişikliklər gündəlik istifadədə müştərilərə daha çox internetdən istifadə etmək imkanı verəcək.Şirkətin yenilənmiş portfeli müxtəlif müştəri davranışlarını nəzərə alaraq formalaşdırılıb. 0,99 AZN-dən başlayan qiymətlərlə təqdim olunan paketlər fərqli istifadə tələblərinə uyğun şəffaf və praktik həllər təklif edir. ",2025-07-24 17:29:11.678369
" Ekspert: Riyaziyyat sualında növbəti texniki səhv – məsuliyyət, yoxsa sistem problemi?  ","https://xeberler.az/new/details/ekspert:-riyaziyyat-sualinda-novbeti-texniki-sehv-–-mesuliyyet,-yoxsa-sistem-problemi--35354.htm",https://xeberler.az/img/mid/25549.jpg,02-06-2025, 11:43,TƏHLİL ,"""Dövlət İmtahan Mərkəzi ötən gün keçirilən qəbul imtahanında riyaziyyat fənni üzrə 1 sualda texniki səhvə yol verildiyini açıqlayıb. Mərkəz bildirib ki, müvafiq sual düzgün cavablandırılmış kimi qəbul ediləcək"". Xeberler.az bildirir ki, bu sözləri Azərbaycan İnternet Formunun Prezidenti, ekspert Osman Gündüz deyib. Ekspertin sözlərinə görə, son illərdə demək olar ki, hər imtahan sessiyasında bənzər hallar yaşanır. Bir neçə gün öncə keçirilən imtahanlarda da Tarix fənni üzrə problemin olduğu bildirilirdi: ""Özüm şahidəm ki, DİM bu proseslərə xüsusi diqqət ayırır. Bir neçə mərhələli nəzarət sistemi qurulur. Tapşırıqlar xeyli öncədən, test bazasına daxil edilməmişdən öncə də yoxlanılır. Amma imtahan günü Bunkerdə hansı tapşırıqların veriləcəyini yenə də ən azı iki peşəkar müəllim yoxlayıb, hər ikisi təsdiqlədikdən sonra qəbula buraxılır. Bu qədər yoxlamalardan, təsdiqləmələrdən sonra yenidən səhvlərin olması çox düşündürücüdür"". O bildirib ki, bu artıq texniki səhv yox, sistem probleminin, bəlkə də insan amilinin və ya məsuliyyət boşluğunun göstəricisidir: ""Kiçik bir məsələ kimi görünsə də, əslində abituriyentlər üçün, valideynləri üçün, onu yetişdirən müəllimlər və məktəb üçün ciddi problemdir. Abituriyent bu cür problemli bir tapşırığa xeyli vaxt sərf etməli olur, stress keçirir və bu itirilmiş zaman və başağrısı da yekun nəticəyə təsir edir. Yəni DİM-in sonradan bunu ""texniki səhv"" deyib sakitcə üstündən keçməsi doğru yanaşma deyil. Əlbəttə əminəm ki, DİM bütün bu halları araşdırır. Təqsirkarları kənarlaşdırır və daha məsuliyyətliləri prosesə cəlb etməyə çalışır"". Bəlkə də artıq bu mərhələyə də, texnologiyaların, süni intellektin cəlb olunmasının vaxtı çatıb? Ekspert qeyd edib ki, DİM-in yaxşı, peşəkar və təcrübəli İT komandası var. Qəbul ilə bağlı prosesləri nizamlayan, qiymətləndirməni həyata keçirən proqramları da özləri yazıblar: ""Belə olan halda düşünürəm ki, tapşırıqların texniki analizini, düzgünlüyünü və uyğunluğunu yoxlayan bir AI sisteminin tətbiqi həm şəffaflığı, həm də etibarı da artıra bilər"". ",2025-07-24 17:29:12.402522
 Dövlət Agentliyinin nümayəndə heyəti Barbados Respublikasında səfərdə olub ,https://xeberler.az/new/details/dovlet-agentliyinin-numayende-heyeti-barbados-respublikasinda-seferde-olub--35353.htm,https://xeberler.az/img/mid/42669.jpg,02-06-2025, 11:41,TƏDBİRLƏR ,"Azərbaycan Respublikasının Prezidenti yanında Vətəndaşlara Xidmət və Sosial İnnovasiyalar üzrə Dövlət Agentliyinin nümayəndə heyəti Barbados Respublikasının Baş nazirinin Ofisinin dəvəti əsasında bu ölkədə səfərdə olub.Səfər “ASAN xidmət” təcrübəsinin Barbadosda tətbiqi ilə əlaqədar müzakirələrin aparılması və görüşlərin keçirilməsi məqsədi daşıyıb.Xeberler.az bildirir ki, Agentliyin ictimaiyyətlə əlaqələr şöbəsindən verilən məlumata görə, Barbados Respublikasının dövlət xidmətlərinə məsul naziri ilə görüşdə nazir hökuməti üçün əsas prioritetlərindən birinin dövlət xidmətlərinin göstərilməsi sahəsinin təkmilləşdirilməsi olduğunu qeyd edərək, bu sahədə Azərbaycanın qabaqcıl “ASAN xidmət” təcrübəsindən faydalanmaq istədiklərini bildirib.Həmçinin görüş zamanı Barbados tərəfi “ASAN xidmət” təcrübəsinin ölkələrində tətbiqi ilə əlaqədar sazişin imzalanması təşəbbüsü ilə çıxış edib və belə bir sənədin qısa müddətdə imzalamağa hazır olduqlarını bildirib.Barbadosun bir sıra dövlət qurumlarının rəhbərləri, yüksək vəzifəli hökumət rəsmilərinin iştirakı ilə “ASAN xidmət” və Dövlət Agentliyi tərəfindən dövlət xidmətlərinin göstərilməsi sahəsində tətbiq olunan innovativ həllərin nümayişinə dair geniş tədbir keçirilib. Dövlət Agentliyinin nümayəndələri tərəfindən “ASAN xidmət”, burada göstərilən innovativ həllər, “INNOLAND” İnkubasiya və Akselerasiya Mərkəzinin fəaliyyəti, beynəlxalq əməkdaşlıq sahəsində əldə olunan nailiyyətlərə dair geniş təqdimatlar edilib. Hazırda ölkəmizin qabaqcıl təcrübəsinin 30-dan çox dövlətlə paylaşıldığı tədbir iştirakçılarının diqqətinə çatdırılıb.Barbadosun bir sıra yerli qurumlarının fəaliyyəti ilə tanışlıq da həyata keçirilib.Dövlət Agentliyinin nümayəndə heyəti BMT-nin İqtisadi və Sosial Məsələlər üzrə Departamentinin təşkilçatçılığı və BMT-nin Latın Amerikası və Karib hövzəsi üzrə İqtisadi Komissiyasının tərəfdaşlığı ilə keçirilən “Dövlət sektorunda idarəetmənin gələcəyi: innovasiya və dövlət sektorunun transformasiyası üçün düşüncə tərzinin dəyişdirilməsi” mövzusundakı tədbirdə iştirak edib. Əsas məqsəd Karib Hövzəsi ölkələrində dövlət xidmətlərinin göstərilməsinin təkmilləşdirilməsi sahəsində müzakirələrin aparılması olub. Tədbirə Karib hövzəsi ölkələrini təmsil edən dövlətlərin nümayəndələri qatılıblar.Dövlət Agentliyinin Beynəlxalq əlaqələr şöbəsinin müdiri “ASAN xidmət” konsepsiyası haqqında ətraflı təqdimatla çıxış edərək, bu modelin ölkəmizdə Azərbaycan Respublikasının Prezidenti İlham Əliyevin rəhbərliyi altında dövlət xidmətlərinin göstərilməsi sahəsində həyata keçirilmiş mühüm islahat olduğunu vurğulayıb və vətəndaşların böyük rəğbətini qazandığını diqqətə çatdırıb.Tədbir çərçivəsində “ASAN xidmət” təcrübəsinin paylaşılması istiqamətində Karib hövzəsi ölkələrinin nümayəndələri ilə görüşlər keçirilib və əməkdaşlıq imkanları müzakirə edilib. ",2025-07-24 17:29:13.089015
 DİN: Həftəsonu bank kartlarından 5 min 600 manata yaxın pul oğurlanıb ,https://xeberler.az/new/details/din:-heftesonu-bank-kartlarindan-5-min-600-manata-yaxin-pul-ogurlanib--35352.htm,https://xeberler.az/img/mid/40287.jpg,02-06-2025, 10:26,TƏHLÜKƏSİZLİK ,"Daxili İşlər Nazirliyi vətəndaşları naməlum nömrələrdən gələn zənglərə və mesajlara qarşı ehtiyatlı olmağa çağırır.Xeberler.az bildirir ki, bu barədə Daxili İşlər Nazirliyindən məlumat verilib.Bildirilib ki, mayın 31-də və iyunun 1-də DİN-ə daxil olan müraciətlər əsasında ayrı-ayrı vətəndaşların bank hesablarından 1351, 1323, 1000, 900, 500, 450 və 55 manat məbləğində vəsaitin dələduzluq yolu ilə oğurlandığı müəyyən edilib.Zərərçəkmiş şəxslər naməlum şəxslərə bank kartının nömrəsi, kartın istifadə müddəti, CVV/CVC kodu (kartın arxa hissəsində yerləşən 3 rəqəmli təhlükəsizlik kodu), mobil nömrəyə SMS vasitəsilə göndərilən birdəfəlik OTP kodlarını veriblər. ",2025-07-24 17:29:13.835579
 Azərbaycan nümayəndə heyəti Çində texnoloji tərəfdaşlığı gücləndirir ,https://xeberler.az/new/details/azerbaycan-numayende-heyeti-cinde-texnoloji-terefdasligi-guclendirir--35351.htm,https://xeberler.az/img/mid/42664.jpg,01-06-2025, 12:39,KOSMOS ,"Azərbaycan Kosmik Agentliyinin (Azərkosmos) nümayəndə heyəti Çin Xalq Respublikasının Hefey və Şanxay şəhərlərinin aparıcı peyk şirkətlərinin nümayəndələri ilə yüksək səviyyəli görüşlər keçirib, texniki yoxlamalar, canlı nümayişlər və strateji seminarlar təşkil edib.Xeberler.az “Azərkosmos”un məlumatına istinadən bildirir ki, səfər zamanı Hefey “Rhosoon” zavodunda yerində keyfiyyət qiymətləndirmələri həyata keçirilib və “Azərkosmos”un brendi olan “Azconnexus” üçün xüsusi hazırlanmış RS seriyalı istifadəçi terminallarının birgə istehsalına dair razılaşma əldə olunub. Bu addım yeni COTM (Hərəkətdə bağlantı) xidmətlərinin tətbiqini dəstəkləyəcək.Komanda həmçinin qabaqcıl IoT və genişzolaqlı rabitə modellərini araşdırıb, peyk qruplaşması üzrə yol xəritələrini nəzərdən keçirdib və peyk əsaslı IoT və genişzolaqlı həllərin Azərbaycanda və onun hüdudlarından kənarda tətbiqini sürətləndirmək məqsədi ilə əməkdaşlığın şərtləri müəyyən edilib. ",2025-07-24 17:29:14.435504
 “Zəkaların mübarizəsi” olimpiadasının mükafatlandırılması keçirilib ,https://xeberler.az/new/details/zekalarin-mubarizesi-olimpiadasinin-mukafatlandirilmasi-kecirilib--35350.htm,https://xeberler.az/img/mid/42653.jpg,31-05-2025, 16:15,İKT TƏHSİL ,"Mayın 31-də Heydər Əliyev Fondu və Elm və Təhsil Nazirliyinin birgə layihəsi çərçivəsində ümumi təhsil müəssisələrinin IX-XI sinif şagirdlərinin iştirakı ilə keçirilən “Zəkaların mübarizəsi” olimpiadası qaliblərinin mükafatlandırılması baş tutub.Xeberler.az bildirir ki, bu barədə Elm və Təhsil Nazirliyindən məlumat verilib.Bildirilib ki, Heydər Əliyev Mərkəzində keçirilən tədbirdə çıxış edən Təhsil İnstitutunun direktor müavini Fuad Qarayev iştirakçıları və qonaqları salamlayaraq qalibləri qazandıqları nailiyyət münasibətilə təbrik edib. Fuad Qarayev bildirib ki, Elm və Təhsil Nazirliyi tərəfindən istedadlı şagirdlərin aşkara çıxarılması və fənlərin dərindən öyrənilməsinə marağın artırılması məqsədilə bir sıra layihələr uğurla həyata keçirilir. Respublika fənn olimpiadaları, “Sabahın alimləri” layihə müsabiqəsi, “Ən yaxşı təqdimat” müsabiqəsi, “BilBacar” və “Məktəblilərarası Milli Hakaton” kimi yarışlar məktəblilərə bilik və bacarıqlarını nümayiş etdirmək üçün geniş imkanlar təqdim edir.Sonda Fuad Qarayev olimpiadanın reallaşmasına verdiyi dəstəyə görə Heydər Əliyev Fonduna təşəkkürünü bildirib.Daha sonra çıxış edən Heydər Əliyev Fondunun nümayəndəsi Elvin Aslanov qeyd edib ki, Fond Birinci vitse-prezident Mehriban Əliyevanın rəhbərliyi ilə ölkənin ictimai-siyasi həyatının bir çox sahələrində, xüsusilə elm və təhsil sahəsində davamlı layihələr reallaşdırıb. Bu layihələr ölkənin sosial-mədəni inkişafına əhəmiyyətli töhfələr verib. Fondun təşəbbüsü ilə respublikanın müxtəlif bölgələrində məktəb binalarının inşası, mövcud təhsil infrastrukturunun yenilənməsi və təhsilin keyfiyyətinin yüksəldilməsi istiqamətində tədbirlər həyata keçirilib.“Zəkaların mübarizəsi” olimpiadasının keçirilməsində əsas məqsədin təkcə şagirdlərin elmi potensialını yoxlamaq deyil, eyni zamanda, onların liderlik, analitik düşünmə, komanda ilə işləmə, planlaşdırma və strategiya qurma bacarıqlarını inkişaf etdirmək, sağlam rəqabət və dostluq mühitini gücləndirmək olduğu bildirilib.Çıxışlardan sonra olimpiadanın müxtəlif mərhələlərini əks etdirən videoçarx nümayiş etdirilib.Ardınca qalib komandalar mükafatlandırılıb. Onlara sertifikatlar, diplomlar və xatirə kubokları təqdim olunub. Şahmat kateqoriyası üzrə I yerin qalibi Sumqayıt komandası, II yerin qalibi Gəncə komandası, III yerin qalibi isə Xətai komandası olub. Şahmat üzrə fərdi oyunlarda fərqlənmiş 4 iştirakçıya xüsusi mükafat təqdim edilib.Bilik yarışı kateqoriyasında isə I yerə İsmayıllı komandası, II yerə Bakı şəhəri Xətai komandası, III yerə isə Zəngilan komandası layiq görülüb. ",2025-07-24 17:29:14.885088
 Azercell-in gənc istedadlara dəstəyi daha bir beynəlxalq uğurla nəticələndi ,https://xeberler.az/new/details/azercell-in-genc-istedadlara-desteyi-daha-bir-beynelxalq-ugurla-neticelendi--35349.htm,https://xeberler.az/img/mid/42652.jpg,31-05-2025, 16:09,MOBİL RABİTƏ ,"17-18 may tarixlərində 19-cu Asia Pasifik İnformatika Olimpiadası (APIO 2025) baş tutub.Xeberler.az bildirir ki, onlayn formatda təşkil olunan beynəlxalq yarışda Akademik Zərifə Əliyeva adına liseyin 11-ci sinif şagirdi Ayxan Dəmirli bürünc medal qazanıb. Asia Pasifik İnformatika Olimpiadası (APIO) 2007-ci ildən etibarən Asiya və Sakit okean regionlarını əhatə edən nüfuzlu proqramlaşdırma müsabiqəsidir. Builki yarışda 42 ölkədən 900-ə yaxın məktəbli iştirak edib. Yarışçılar beş saat ərzində alqoritmik məsələ həll edərək proqramlaşdırma sahəsində öz bilik və bacarıqlarını nümayiş etdiriblər.Qeyd edək ki, Azərbaycanda rəqəmsal savadlılığın artırılmasına və informatika sahəsində gənc istedadların inkişafına diqqət ayıran “Azercell Telekom” MMC çoxsaylı layihələr həyata keçirir. Belə təşəbbüslərin arasında Azercell-in Elm və Təhsil Nazirliyi və Təhsil İnstitutu ilə əməkdaşlığı xüsusi əhəmiyyət daşıyır. Artıq on ilə yaxındır ki, bu əməkdaşlıq çərçivəsində şirkət məktəblilərin beynəlxalq fənn olimpiadalarına hazırlıq prosesinə davamlı dəstək verir. Bu inkişaf proqramları nəticəsində paytaxt və bölgələrdə təhsil alan məktəblilər müxtəlif yaş qrupları üzrə proqramlaşdırma müsabiqələrində ümumilikdə 91 medal qazanaraq Azərbaycanı beynəlxalq səviyyədə uğurla təmsil ediblər.“Azercell Telekom” MMC və şirkətin fəaliyyəti haqqında daha ətraflı məlumat əldə etmək üçün rəsmi Azercell səhifəsinə daxil olun. ",2025-07-24 17:29:15.574906
 “Bakcell” “YAŞAT” Fondunun “Hədiyyə Karvanı” layihəsinə qoşuldu ,https://xeberler.az/new/details/bakcell-yasat-fondunun-hediyye-karvani-layihesine-qosuldu--35348.htm,https://xeberler.az/img/mid/42650.jpg,31-05-2025, 16:08,MOBİL RABİTƏ ,"""Bakcell"" Azərbaycanın milli qüruru - şəhid övladlarını 1 İyun Uşaqların Beynəlxalq Müdafiəsi Günü münasibətilə təbrik edib. “YAŞAT” Fondunun təşəbbüsü ilə həyata keçirilən ölkəmiqyaslı ""Hədiyyə Karvanı” sosial layihəsi çərçivəsində “Bakcell” Azərbaycanın ərazi bütövlüyünün qorunması uğrunda canından keçmiş qəhrəmanların övladlarını xüsusi diqqət və qayğı ilə sevindirib. ""Hədiyyə Karvanı"" layihəsi ölkəmizin bütün regionlarından 1700-dək uşağı əhatə edir. Bu təşəbbüs “Bakcell”in dayanıqlılıq və korporativ sosial məsuliyyət (KSM) strategiyasının əsas istiqamətlərindəndir.""NEQSOL Holding""n tərkibinə daxil olan “Bakcell”, “YAŞAT” Fondu ilə birgə şəhidlərin ailə üzvlərinə və müharibə əlillərinə sosial dəstək layihələrini davamlı olaraq həyata keçirir. Bu əməkdaşlıq ""NEQSOL Holding"" və “YAŞAT” Fondu arasında imzalanan Anlaşma Memorandumu çərçivəsində həyata keçirilir.“Bakcell” Azərbaycanda, həmçinin Qarabağ bölgəsində gələcək nəsillərin rifahı və inkişafı üçün sosial məsuliyyət fəaliyyətlərini daima diqqət mərkəzində saxlayır.""Bakcell"" haqqında""Bakcell"" Azərbaycanın ilk və ən böyük özəl telekommunikasiya şirkətidir. Hazırda şirkət üç milyondan çox müştərini yüksəkkeyfiyyətli və sürətli telekommunikasiya xidmətləri ilə təmin edir. Ölkə iqtisadiyyatının qeyri-neft sektorunun ən böyük investorlarından biri olan ""Bakcell"" süni intellekt əsaslı innovativ həllərlə Azərbaycanın dayanıqlı inkişafına töhfə verir.""Bakcell"" müxtəlif ölkələrdə telekommunikasiya, enerji, yüksək texnologiyalar və tikinti sahələrində fəaliyyət göstərən ""NEQSOL Holding"" beynəlxalq şirkətlər qrupunun tərkibinə daxildir. ",2025-07-24 17:29:15.918799
" “ASAN Viza”da xüsusi gün - kiçik yaş, böyük missiya ","https://xeberler.az/new/details/asan-vizada-xususi-gun-kicik-yas,-boyuk-missiya--35347.htm",https://xeberler.az/img/mid/42642.jpg,31-05-2025, 12:33,TƏDBİRLƏR ,"Azərbaycan Respublikasının Prezidenti yanında Vətəndaşlara Xidmət və Sosial İnnovasiyalar üzrə Dövlət Agentliyinin “İnnovasiyalar Mərkəzi” 1 İyun – Uşaqların Beynəlxalq Müdafiəsi Günü ilə əlaqədar sosial təşəbbüs reallaşdırıb. Xeberler.az bildirir ki, təşəbbüs çərçivəsində Heydər Əliyev Beynəlxalq Aeroportunda ölkəyə gələn xarici qonaqları “ASAN Viza” əməkdaşları əvəzinə uşaqlar qarşılayıblar.Məqsəd uşaqlar üçün bu əlamətdar gündə xoş təəssürat və sevincli anlar yaşatmaq, yaddaqalan təcrübə əldə etmələrinə dəstək olub. Xarici qonaqlar uşaqlar tərəfindən ölkəmizin mədəniyyəti, qonaqpərvərliyi və digər istiqamətlərdə məlumatlandırılıblar. Bu təşəbbüs “ASAN xidmət” brendinin sosial məsuliyyət tədbirlərinə önəminin artırılması, həm də ölkəmizdə multikulturalizm və tolerantlıq dəyərlərinin təbliği istiqamətində atılan növbəti addımdır. Xatırladaq ki, Azərbaycan Respublikasının Prezidenti İlham Əliyevin 1 iyun 2016-cı il tarixli Fərmanı əsasında yaradılan “ASAN Viza” sisteminin idarəedilməsi Azərbaycan Respublikasının Prezidenti yanında Vətəndaşlara Xidmət və Sosial İnnovasiyalar üzrə Dövlət Agentliyi tərəfindən həyata keçirilir. “ASAN Viza” www.evisa.gov.az elektron viza portalı vasitəsilə və Azərbaycan Respublikasında yerləşən beynəlxalq hava limanlarında vizaların verilməsi istiqamətləri üzrə fəaliyyət göstərir.     ",2025-07-24 17:29:16.634019
 DİN: Ötən gün bank kartlarından 2981 manat və 49 dollar oğurlanıb ,https://xeberler.az/new/details/din:-oten-gun-bank-kartlarindan-2981-manat-ve-49-dollar-ogurlanib--35346.htm,https://xeberler.az/img/mid/42304.jpg,31-05-2025, 11:28,TƏHLÜKƏSİZLİK ,"Mayın 30-da bir sıra şəxslərin bank kartlarından kiber üsullarla pul vəsaitləri oğurlanıb.Xeberler.az bildirir ki, bu barədə Daxili İşlər Nazirliyi məlumat yayıb.Qeyd edilib ki, Daxili İşlər Nazirliyi vətəndaşları bank kartı məlumatlarının təhlükəsizliyinə diqqətlə yanaşmağa çağırır.Vətəndaşların bank kartlarının üzərindəki CVV/CVC və SMS vasitəsilə göndərilən OTP (birdəfəlik şifrə) kodlarını naməlum şəxslərlə paylaşması nəticəsində onların hesablarından 725, 550, 450, 447, 300, 204, 73, 72, 60, 50 manat və 49 ABŞ dolları məbləğində vəsait oğurlanıb.Qeyd olunan məxfi məlumatlar üçüncü şəxslərə verildiyi halda yalnız bank hesabında olan vəsait deyil, həm də kredit limitləri vasitəsilə vətəndaşa maddi ziyan vurulur.Daxili İşlər Nazirliyi bir daha vətəndaşlara müraciət edərək xəbərdarlıq edir:- Bank və ya digər qurum adı ilə edilən naməlum zənglərə, mesajlara, linklərə inanılmamalıdır.- “Hesabınız dondurulub, müdaxilə var”, “Viza üçün ödənişlər”, “Qazandınız”, “Sığorta aktivləşdirilir”, “Sərfəli kredit” və bu kimi cəlbedici təkliflər kiberfırıldaqçılıq məqsədi daşıya bilər.- Heç bir halda kartın arxa hissəsindəki CVV/CVC kodları və OTP şifrəsi paylaşılmamalıdır.Şübhəli hallarla rastlaşdıqda vətəndaşlar “102” Xidməti Zəng Mərkəzinə və ya ərazi polis orqanlarına müraciət etməlidirlər.Daxili İşlər Nazirliyi tərəfindən kibercinayətkarlığa qarşı mübarizə tədbirləri davam etdirilir. ",2025-07-24 17:29:17.317225
 Haqsız reklamı təkzib etməyən rəqəmsal platforma təsirçisi cərimələnəcək ,https://xeberler.az/new/details/haqsiz-reklami-tekzib-etmeyen-reqemsal-platforma-tesircisi-cerimelenecek--35345.htm,https://xeberler.az/img/mid/35771.jpg,30-05-2025, 19:55,QANUNVERİCİLİK ,"Müəyyən edilmiş müddətdə haqsız reklamı təkzib etməyən rəqəmsal platforma təsirçisi cərimələnəcək.Xeberler.az məlumat verir ki, bu, Prezident İlham Əliyevin tətbiqi barədə fərman imzaladığı İnzibati Xətalar Məcəlləsinə dəyişiklikdə əksini tapıb.Qanuna əsasən, haqsız, qeyri-dəqiq və gizli reklamın mənfi nəticələrinin qarşısının alınması və aradan qaldırılması üçün rəqəmsal platforma təsirçisinə müvafiq icra hakimiyyəti orqanı tərəfindən müəyyən edilən müddətdə həmin reklamın təkzib edilməməsinə və ya təkzibin yayımlama şərtlərinə əməl edilməməsinə görə fiziki şəxslər otuz manatdan əlli manatadək məbləğdə, vəzifəli şəxslər iki yüz əlli manatdan dörd yüz manatadək məbləğdə, hüquqi şəxslər min beş yüz manatdan iki min manatadək məbləğdə cərimə ediləcək. ",2025-07-24 17:29:17.703481
 “Məktəblilərarası Milli Hakaton-2025”in olimpiada mərhələsi keçirilib ,https://xeberler.az/new/details/mekteblilerarasi-milli-hakaton-2025in-olimpiada-merhelesi-kecirilib--35344.htm,https://xeberler.az/img/mid/42640.jpg,30-05-2025, 19:54,İKT TƏHSİL ,"Mayın 30-da Elm və Təhsil Nazirliyinin dəstəyi ilə həyata keçirilən “Məktəblilərarası Milli Hakaton - 2025” müsabiqəsinin olimpiada mərhələsi baş tutub.Xeberler.az bildirir ki, bu barədə Elm və Təhsil Nazirliyindən məlumat verilib.“Milli Hakaton”un seçim mərhələsində yüksək nəticə göstərmiş 1640 şagird olimpiada mərhələsində iştirak edib. Şagirdlərə mərkəzləşdirilmiş qaydada təşkil olunmuş imtahanda 3 saat ərzində bilik və bacarıqlarını nümayiş etdirmələri üçün 10 tapşırıq təqdim olunub. Burada şagirdlər “Kombinatorika”, “Məntiqi ifadələr”, “Cədvəllər”, “Oyun nəzəriyyəsi”, “Alqoritmlərin təhlili”, “Məntiqi tənliklər” və digər mövzuları əhatə edən sualları cavablandırıblar.Xatırladaq ki, imtahan Bakı, Sumqayıt, Gəncə və digər şəhərlər də daxil olmaqla ümumilikdə 12 mərkəzdə təşkil olunub. İmtahandan yüksək nəticə göstərən şagirdlər yarımfinal mərhələsinə vəsiqə qazanacaqlar. Qeyd edək ki, dörd mərhələ və finaldan ibarət olan hakaton müddətində iştirakçılar test tapşırıqları, komanda işi və layihə hazırlığı kimi yaradıcı və innovativ fəaliyyətlərdə iştirak edəcəklər. III və IV mərhələlər 5 müxtəlif regionda təşkil ediləcək. Bu mərhələlərdə iştirakçılar üçün onların bilik və bacarıqlarının inkişafı üçün maarifləndirici sessiya və seminarlar keçiriləcək.Müsabiqənin final mərhələsində 120 iştirakçıdan ibarət 30 komanda yarışacaq. Qalib komandaları dəyərli mükafatlar və xüsusi hədiyyələr gözləyir. ",2025-07-24 17:29:17.997812
  Dövlət Xidmətinin nümayəndələri “CyCon 2025”də iştirak edir ,https://xeberler.az/new/details/dovlet-xidmetinin-numayendeleri-cycon-2025de-istirak-edir--35343.htm,https://xeberler.az/img/mid/42639.jpg,30-05-2025, 19:52,TƏDBİRLƏR ,"Azərbaycan Respublikasının Xüsusi Rabitə və İnformasiya Təhlükəsizliyi Dövlət Xidmətinin (XRİTDX) nümayəndə heyəti mayın 27-dən 30-dək Estoniyanın paytaxtı Tallində keçirilən kibermünaqişələr üzrə 17-ci beynəlxalq konfransda (CyCon 2025) iştirak edir.Xeberler.az məlumat verir ki, tədbir NATO-nun Birgə Kibermüdafiə Mükəmməllik Mərkəzinin təşkilatçılığı ilə reallaşıb. “CyCon 2025” tədbirində “Kibermüharibə”, “Kiberhücumlardan müdafiə üzrə yanıltma taktikaları”, “Kiberməkanda beynəlxalq qaydaların tətbiqi”, “Transsərhəd kontekstdə kiberinsidentlərə cavab”, “Müasir kibermünaqişələrdən müdafiənin təmin olunmasında “OSINT” (açıq mənbə kəşfiyyatı) texnologiyasından istifadə”, “Silahlı münaqişələrdə süni intellektdən istifadə”, “Qlobal həllərin verdiyi imkanlardan sui-istifadə” mövzularında texniki sessiyalar, panel müzakirələri və interaktiv seminarlar təşkil olunub. Tədbirdə 55 ölkədən 650-dən artıq nümayəndə, o cümlədən dövlət rəsmiləri, ekspertlər, akademik dairələr və elmi-tədqiqat institutlarının nümayəndələri və nüfuzlu brendlər iştirak ediblər.XRİTDX-nin nümayəndə heyəti tədbir çərçivəsində NATO-nun Birgə Kibermüdafiə Mükəmməllik Mərkəzi tərəfindən rəhbər şəxslər üçün təşkil olunmuş “Strateji kibermüharibə simulyasiyaları” təlimində iştirak edib. Həmçinin XRİTDX-nin əməkdaşları ilə NATO-nun Birgə Kibermüdafiə Mükəmməllik Mərkəzinin bir sıra nümayəndələri və yerli kibertəhlükəsizlik şirkətləri arasında görüşlər keçirilib. Görüşlərdə bu il oktyabrın 9-10-da ölkəmizdə keçiriləcək “CIDC-2025” tədbiri, habelə kiberdiplomatiya, kibertəhlükəsizlik sahəsində təlimlərin təşkili və digər məsələlər üzrə əməkdaşlıq perspektivləri müzakirə edilib.  ",2025-07-24 17:29:18.499494
 “mygov”da tibbi məlumatlara çıxış imkanları genişlənib ,https://xeberler.az/new/details/mygovda-tibbi-melumatlara-cixis-imkanlari-genislenib--35342.htm,https://xeberler.az/img/mid/42641.jpg,30-05-2025, 19:49,E - HÖKUMƏT ,"Rəqəmsal sənəd və məlumatların əhatə dairəsi “mygov” platformasında daha da genişlənir. İcbari Tibbi Sığorta üzrə Dövlət Agentliyi, Tibbi Ərazi Bölmələrini İdarəetmə Birliyi (TƏBİB) və İnnovasiya və Rəqəmsal İnkişaf Agentliyinin birgə təşəbbüsü ilə vətəndaşlar “Ailə həkimim”, “Həkim müraciətlərim” və “Laborator analiz nəticələrim” barədə məlumatlarını birbaşa “mygov” platformasından əldə edə bilərlər.Xeberler.az məlumat verir ki, əvvəllər bu məlumatlara yalnız “e-Tabib” mobil tətbiqi vasitəsilə baxmaq mümkün idisə, indi “mygov” veb-portalı və mobil tətbiqi üzərindən məlumatlarla tanış olmaq olar. Beləliklə, vətəndaşlar əlavə platformalara keçid etmədən, TƏBİB-in tabeliyindəki dövlət tibb müəssisələrində həm icbari tibbi sığorta hesabına, həm də ödənişli əsasda onlara göstərilən tibbi xidmətlər, əlavə olaraq digər dövlət və özəl tibb müəssisələrində icbari tibbi sığorta hesabına göstərilən xidmətlər barədə məlumatlara bir məkandan çıxış imkanı qazanıblar.“Ailə həkimim” məlumatları üzrə istifadə qaydası:“mygov” platformasında “Tibb məlumatlarım” bölməsinə daxil olub “Ailə həkimim” seçilir vəməlumatlar əldə olunur. Bu funksionallıq vasitəsilə vətəndaşlar qeydiyyatda olduqları ilkin tibbi-sanitariya yardımı göstərən dövlət tibb müəssisəsindəki ailə həkimi barədə məlumatları rahatlıqla əldə edə bilirlər.“Həkim müraciətlərim” məlumatları üzrə istifadə qaydası:“Tibb məlumatlarım” bölməsinə daxil olaraq “Həkim müraciətlərim” seçilir. Burada vətəndaşlar həkimə etdiyi müraciətlər, qoyulmuş diaqnozlar və göstərilən tibbi xidmətlərlə bağlı məlumatlarla tanış ola bilirlər.“Laborator analiz nəticələrim” məlumatları üzrə istifadə qaydası:“Tibb məlumatlarım” bölməsinə daxil olaraq “Laborator analiz nəticələrim” seçilir və məlumat əldə edilir. Bu yeniliklər vətəndaşlara vaxt və resurslarına qənaət etməyə, eyni zamanda, tibbi məlumatlara daha sürətli və rahat çıxış imkanı əldə etməyə xidmət edir. ",2025-07-24 17:29:19.196952
" Nəqliyyat, rabitə və yüksək texnologiyalar üzrə İşçi qrupunun iclası keçirilib ","https://xeberler.az/new/details/neqliyyat,-rabite-ve-yuksek-texnologiyalar-uzre-isci-qrupunun-iclasi-kecirilib--35341.htm",https://xeberler.az/img/mid/42636.jpg,30-05-2025, 18:39,NƏQLİYYAT ,"Azərbaycan Respublikasının işğaldan azad edilmiş ərazilərində məsələlərin mərkəzləşdirilmiş qaydada həlli ilə bağlı yaradılmış Əlaqələndirmə Qərargahının İdarələrarası Mərkəzi nəzdində fəaliyyət göstərən Nəqliyyat, rabitə və yüksək texnologiyalar üzrə İşçi qrupunun növbəti iclası Ağdamda keçirilib.Xeberler.az bildirir ki, iclasda “Azərbaycan Respublikasının işğaldan azad edilmiş ərazilərinə Böyük Qayıdışa dair I Dövlət Proqramı”nda nəqliyyat və rabitə infrastrukturu üzrə qarşıya qoyulmuş tapşırıqların icrası ilə bağlı görülmüş işlər, hazırda davam edən layihələr və gələcək planlara dair aidiyyəti qurumların məlumatları dinlənib, layihələrin icrası ilə bağlı cari vəziyyət, qarşıda duran işlər və onların həlli yolları ətraflı müzakirə edilib.Rəqəmsal inkişaf və nəqliyyat nazirinin müavini, İşçi qrupunun rəhbəri Rəhman Hümmətov çıxış edərək bildirib ki, Dövlət Proqramına, eyni zamanda “2025-ci ildə işğaldan azad olunmuş ərazilərdə yaşayış sahələrinin istifadəyə verilməsi və əhalinin köçürülməsinə dair qrafik”ə uyğun olaraq hazırda həmin ərazilərdə avtomobil və dəmir yollarının bərpa və tikintisi, yeni hava limanlarının inşası və fəaliyyəti, ictimai nəqliyyat xidmətlərinin, o cümlədən şəhər və rayonlarda müntəzəm sərnişin daşımalarının təşkili və müvafiq infrastrukturun yaradılması, telekommunikasiya və poçt şəbəkələrinin qurulması kimi strateji layihələrin icrası davam etdirilir.R.Hümmətov Laçın rayonunda bölgədə sayca üçüncü olan beynəlxalq hava limanının tikintisinin başa çatdırıldığı və rəsmi açılış mərasiminin keçirildiyini, həmçinin  uzunluğu 224,1 km olan 7 avtomobil yolunda işlərin başa çatdırıldığını, bununla yanaşı, ümumi uzunluğu 2644 kilometr olan 40 layihə üzrə avtomobil yollarının tikintisi işlərinin qrafikə uyğun aparıldığını qeyd edib. Həmçinin bildirib ki, dəmir yolu infrastrukturunun bərpası çərçivəsində Bərdə – Ağdam dəmir yolu xəttinin çəkilişi başa çatdırılıb, Horadiz – Ağbənd dəmir yolu xəttində isə tikinti-quraşdırma işlərinin 66%-i tamamlanıb.Qeyd olunub ki, işğaldan azad edilmiş ərazilərə əhalinin qayıdışı, bərpa-quruculuq işləri, eləcə də tələbata və hazır olan yol infrastrukturuna uyğun olaraq, hazırda 11 müxtəlif istiqamət üzrə müntəzəm marşrut xətləri fəaliyyət göstərir. Bununla yanaşı, işğaldan azad edilmiş ərazilərə indiyədək təqribən 85 000 sərnişin daşınması təmin edilib. Fərdi minik avtomobilləri ilə hesabat dövrünədək “Yolumuz Qarabağa” portalından (www.yolumuzqarabaga.az) istifadə etməklə, ümumi sayı 1 milyon 463 minə yaxın şəxsin səfər üçün müraciətləri təsdiq olunub. Şuşa və Laçın şəhərlərinə, həmçinin Suqovuşan qəsəbəsinə mövcud olan istiqamətlər ilə yanaşı, cari ilin 20 may tarixindən etibarən vətəndaşlara sözügedən portaldan istifadə etməklə Ağdam, Ağdərə, Cəbrayıl, Füzuli, Xankəndi, Xocalı, Xocavənd və Zəngilan rayonlarına da fərdi minik avtomobilləri ilə səfər etmələri üçün şərait yaradılıb.Qeyd olunanlarla yanaşı, ərazilərdə məskunlaşan insanların gündəlik həyatını asanlaşdıran rabitə infrastrukturunun qurulması, telefon, internet xidmətlərinin təşkili və poçt xidmətlərinin genişləndirilməsi istiqamətində də zəruri tədbirlər görülür. Belə ki, hazırda 17 yaşayış məntəqəsində telekommunikasiya xidmətləri təşkil edilib və 4535 abunəçinin müasir texnologiyalardan istifadə etməsinə şərait yaradılıb. Şuşa, Xankəndi, Füzuli və Laçın şəhərlərində, həmçinin Zəngilan rayonunun Ağalı kəndində və Xocavənd rayonunun Hadrut qəsəbəsində poçt şöbələri açılmaqla xidmətlər təşkil olunub.Bununla yanaşı, işğaldan azad edilmiş digər ərazilərdə fəaliyyət göstərən hərbi hissələrə, həmçinin əhali, dövlət qurumları, müəssisə və təşkilatlara təsdiqlənmiş marşrutlara uyğun olaraq səyyar poçt xidmətləri göstərilir.Sonra nazir müavini işğaldan azad edilmiş ərazilərdə radio-televiziya yayımı, mobil rabitə və sabit telekommunikasiya şəbəkəsi üzrə görülmüş və planlaşdırılan işlər barədə məlumat verib. Bildirib ki, hazırda ərazidə bərpa edilən radio-televiziya yayım stansiyaları vasitəsilə 9 televiziya və 17 radio proqramının yayımı həyata keçirilir. Mobil telekommunikasiya xidmətlərinin təşkili üçün ümumilikdə 340 baza stansiyası quraşdırılıb. Şuşa, Laçın, Füzuli, Zəngilan, Ağdam, Xankəndi, Xocalı, Kəlbəcər və digər ərazilərdə telefon və yüksəksürətli internet xidmətləri göstərilir.İclasda işğaldan azad edilmiş ərazilərdə “Böyük Qayıdışa dair I Dövlət Proqramı”na və köç qrafikinə uyğun olaraq həyata keçirilən nəqliyyat və rabitə infrastrukturu layihələri barədə çıxışlar edilib, layihə sənədlərinin aidiyyəti qurumlarla razılaşdırılması, tikinti üçün torpaq sahələrinin ayrılması, zəruri ərazilərin minalardan təmizlənməsi, mina təhlükəsizliyi üzrə tədbirlərin daim nəzarətdə saxlanılması, həyata keçirilən layihələrin əhəmiyyəti, onların icrasının İdarələrarası Mərkəz vasitəsilə əlaqələndirilməklə həyata keçirilməsi və digər vacib məsələlərlə bağlı müzakirələr aparılıb.İclasda Dövlət Proqramında sahə üzrə nəzərdə tutulan tədbirlərin vaxtında icrası iləəlaqədar aidiyyəti qurumlarla birgə tədbirlərin görülməsi, həmçinin yerlərdəki tikinti-quraşdırma və bərpa işlərində müasir texnologiyaların tətbiqinin zəruriliyi və digər məsələlərlə bağlı müvafiq qərarlar qəbul olunub.Səfər çərçivəsində Ağdam şəhərinin daxili yol-nəqliyyat, həmçinin kommunikasiya şəbəkəsinin qurulması işlərinə, Bərdə – Ağdam dəmir yolu, Bərdə – Ağdam –Əsgəran avtomobil yolu, Əsgəran – Xocalı – Xankəndi avtomobil yolu, Ağdam – Xankəndi magistral fiber-optik xəttin çəkilişi layihəsi, Ağdam rayonunda məskunlaşan Sarıcalı kəndində təşkil edilən telekommunikasiya və nəqliyyat xidmətlərinə baxış keçirilib. ",2025-07-24 17:29:20.058414
 ABŞ məhkəməsi Trampın ticarət tariflərini dayandırmaqdan imtina edib ,https://xeberler.az/new/details/abs-mehkemesi-trampin-ticaret-tariflerini-dayandirmaqdan-imtina-edib--35340.htm,https://xeberler.az/img/mid/40451.jpg,30-05-2025, 16:38,AZNET ,"ABŞ-nin Beynəlxalq Ticarət Məhkəməsi, Trampın 2025-ci ilin aprelində tətbiq etdiyi ""Azadlıq Günü"" tariflərini konstitusiyaya zidd hesab edərək ləğv etsə də, Apellyasiya Məhkəməsi bu qərarı müvəqqəti olaraq dayandırıb. Bu, Tramp administrasiyasının apellyasiya prosesini davam etdirməsinə imkan verir və tariflərin qüvvədə qalmasını təmin edir .Xeberler.az bildirir ki, tariflər, Trampın ""iqtisadi müstəqillik"" adlandırdığı siyasətin bir hissəsi olaraq, Çin, Kanada və Meksika kimi ölkələrdən idxal olunan məhsullara tətbiq edilmişdi. Tramp bu tədbirləri, ticarət kəsirlərini azaltmaq və fentanil kimi narkotik maddələrin idxalını məhdudlaşdırmaq məqsədilə əsaslandırmışdı. Lakin məhkəmə, bu addımların ABŞ Konstitusiyasının icra və qanunverici orqanlar arasında səlahiyyət bölgüsünə zidd olduğunu və Prezidentin bu cür geniş ticarət tədbirlərini tətbiq etmək üçün səlahiyyətinin olmadığını bildirib .Bu qərar, ABŞ-də prezidentin ticarət siyasətindəki səlahiyyətlərinin məhdudlaşdırılması və Konqresin bu sahədəki rolunun gücləndirilməsi istiqamətində mühüm bir addım kimi qiymətləndirilir. Hazırda, Tramp administrasiyasının apellyasiya prosesi davam edir və tariflərin gələcəkdə qüvvədə qalması və ya ləğv edilməsi məsələsi hələ də qeyri-müəyyən olaraq qalır. ",2025-07-24 17:29:20.778180
 ABB-nin dəstəyi ilə uşaqlar üçün iqtisadiyyat kitabı təqdim edilib ,https://xeberler.az/new/details/abb-nin-desteyi-ile-usaqlar-ucun-iqtisadiyyat-kitabi-teqdim-edilib--35339.htm,https://xeberler.az/img/mid/42633.jpg,30-05-2025, 15:09,İNTERNET BANKÇILIQ ,"ABB uşaqların erkən yaşlardan iqtisadiyyat sahəsində bilik və bacarıqlara yiyələnməsi məqsədilə daha bir layihəni uğurla həyata keçirib. Bank polyak yazıçı Qjeqoj Kasdepkenin bu sahədə məşhur kitabını Azərbaycan dilində nəşr etdirib. 1 İyun Uşaqların Beynəlxalq Müdafiəsi Günü ərəfəsində kitabın təqdimatı olub.Xeberler.az bildirir ki, “Pul kisəsi və orada yaşayan qəribə məxluqlar” adlı bu kitab körpə yaşlı uşaqların iqtisadi anlayışları rahatlıqla mənimsəyə bilmələri üçün misilsiz vəsaitdir.Əsər iqtisadiyyat haqqında bir-birini tamamlayan 51 hekayədən ibarətdir. Burada iqtisadi terminlərin başına gələn əhvalatlar nağıl dilində nəql edilir, bu yolla həmin sözlərin mahiyyəti asanlıqla öyrədilir və yadda qalır. Balaca oxucular kitabda investisiya, büdcə, qazanc, ödəniş kartı, debit, kredit, taksit, marja, ÜDM və s. bu kimi anlayışların izahı ilə ətraflı tanış ola bilərlər. Kitab uşaq kitabxanalarına hədiyyə ediləcək.Q.Kasdepkenin bu kitabı ilk dəfə 2015-ci ildə Polşada nəşr olunub və müxtəlif dillərə tərcümə edilib. 10 ildir ki, dünyanın ayrı-ayrı ölkələrində uşaqlar bu kitabı böyük maraqla oxuyurlar. ABB kitabın Azərbaycan dilinə tərcüməsi və nəşri layihəsini “Teas Press” Nəşriyyyat Evi ilə tərəfdaşlıq əsasında həyata keçirib.Xatırladaq ki, ABB bu yaxınlarda Alfa nəslinin təmsilçiləri olan uşaqlar üçün Alpha Card məhsulunu da bazara təqdim edib. Bu debet kart valieynlərin nəzarəti altında uşaqların maliyyə xidmətləri ilə bağlı ehtiyaclarının təmin olunması üçündür. Alpha Card tam rəqəmsaldır, onun sifarişi və əldə olunması da əvvəldən sona tam rəqəmsal təcrübə ilədir. Valideynlər 7 yaşdan 17 yaşa qədər övladları üçün Alpha Card-ı ABB mobile tətbiqindən sifariş verə bilərlər.ABB-nin müasir, faydalı, universal məhsul və xidmətləri barədə məlumatları Bankın filial və şöbələrindən, https://abb-bank.az/ rəsmi internet səhifəsindən və ya 937 nömrəli Məlumat Mərkəzindən, həmçinin rəsmi Facebook səhifəsindən əldə etmək olar. ",2025-07-24 17:29:21.456094
" ""Aztelekom""un nizamnamə kapitalı 3 dəfəyə yaxın artırılıb ",https://xeberler.az/new/details/aztelekomun-nizamname-kapitali-3-defeye-yaxin-artirilib--35338.htm,https://xeberler.az/img/mid/38338.jpg,30-05-2025, 14:52,İNVESTİSİYA ,"Rəqəmsal İnkişaf və Nəqliyyat Nazirliyinə məxsus ""Aztelekom"" MMC-nin nizamnamə kapitalı 43 242 018 manat və ya 2,9 dəfə artırılıb.Xeberler.az məlumat verir ki, şirkətin nizamnamə kapitalı 22 525 383 manatdan 65 767 401 manata çatdırılıb.Qeyd edək ki, bu ay ""Aztelekom"" MMC “Bakı Telefon Rabitəsi” MMC, “AzEvroTel” MMC, Azərbaycan Respublikası Rabitə və İnformasiya Texnologiyaları Nazirliyi “Aztelekom” İstehsalat Birliyinin Beynəlxalq Avtomat Telefon Stansiyası, Gəncə Telekommunikasiya İdarəsi, “Azərrabitəlayihə” MMC və Sumqayıt Telekommunikasiya Qovşağının ona qoşulması nəticəsində yenidən təşkil edilib. ",2025-07-24 17:29:22.145289
 Bələdiyyələrin vahid informasiya sistemi yaradılacaq ,https://xeberler.az/new/details/belediyyelerin-vahid-informasiya-sistemi-yaradilacaq--35337.htm,https://xeberler.az/img/mid/39863.jpg,30-05-2025, 14:51,QANUNVERİCİLİK ,"Milli Məclis bələdiyyələrin vahid informasiya sisteminin yaradılması haqqında təklifi ilk oxunuşda qəbul edib.Xeberler.az məlumat verir ki, bununla bağlı Vergi Məcəlləsində, eləcə də ""Bələdiyyələrin statusu haqqında"", ""Bələdiyyələrin maliyyəsinin əsasları haqqında"", ""Bələdiyyə torpaqlarının idarə edilməsi haqqında"", ""Yerli (bələdiyyə) vergilər ve ödənişlər haqqında"" və ""Bələdiyyələrin vergi xidməti orqanı haqqında Əsasnamənin təsdiq edilməsi barədə"" qanunlarda dəyişiklik layihəsi parlamentin bugünkü plenar iclasında müzakirəyə çıxarılıb.Sənədə əsasən, bələdiyyələrin vahid informasiya sistemi dövlət informasiya sistemidir. Bu sistemdən sorğu əsasında əlde edilən və həmin informasiya sisteminə ötürülən məlumatların dairəsini müvafiq icra hakimiyyəti orqanının müəyyən etdiyi orqan (qurum) müəyyələşdirir.Bələdiyyələrin vahid informasiya sisteminin formalaşdırılması, aparılması, inteqrasiyası və arxivləşdirilməsi üçün zəruri xərclər həmin sistemin əsasnaməsi ilə müəyyən edilmiş məbləğdə yerli büdcənin gəlirləri hesabına maliyyələşdirilir.Qanun layihəsində vurğulanıb ki, 2027-ci il yanvarın 1-nə qədər bələdiyyələr vergi ödəyicilərinə verginin ödənilməsi barədə tədiyə bildirişini elektron və kağız formada təqdim edəcək.Layihə müzakirələrdən sonra səsverməyə çıxarılaraq birinci oxunuşda qəbul edilib. ",2025-07-24 17:29:22.586086
 Azercell “Məktəblilər üçün Kibermaarifləndirmə Proqramı”na start verib ,https://xeberler.az/new/details/azercell-mektebliler-ucun-kibermaariflendirme-proqramina-start-verib--35336.htm,https://xeberler.az/img/mid/42632.jpg,30-05-2025, 14:46,TƏHLÜKƏSİZLİK ,"Ölkənin lider mobil operatoru rəqəmsal savadlılığın artırılması və kibertəhlükəsizlik mədəniyyətinin formalaşdırılması istiqamətində təşəbbüslərini davam etdirir. Şirkət Azərbaycan Kibertəhlükəsizlik Mərkəzi ilə əməkdaşlıqda “Məktəblilər üçün Kibermaarifləndirmə Proqramı”na başlayıb.Layihənin məqsədi məktəbliləri rəqəmsal məkanda qarşılaşa biləcəkləri risklər barədə məlumatlandırmaq və onlara təhlükəsiz onlayn vərdişləri aşılamaqdır.Təlimlərdə iştirakçılara şəxsi məlumatların qorunması, sosial şəbəkələrdə təhlükəsizlik qaydaları, onlayn fırıldaqçılıq və kiberbullinqə qarşı mübarizə üsulları üzrə praktiki biliklər təqdim olunur. Beynəlxalq standartlara əsaslanan proqram Azərbaycan Kibertəhlükəsizlik Mərkəzinin ekspertləri tərəfindən aparılır.İlkin mərhələdə proqram Xızı, Quba, Qusar və Xaçmaz rayonlarında yerləşən məktəbləri əhatə edib. Ümumilikdə 250-yə yaxın məktəblinin iştirakı ilə keçən təlimlərdə şagirdlər virtual mühitdə üzləşə biləcəkləri risklər, həmçinin trollinq, kiberbullinq və onlara qarşı effektiv mübarizə üsulları barədə geniş məlumat əldə ediblər.Qeyd edək ki, Azərbaycan Kibertəhlükəsizlik Mərkəzi Rəqəmsal İnkişaf və Nəqliyyat Nazirliyi, İnnovasiya və Rəqəmsal İnkişaf Agentliyi və İsrailin “Technion” Texnologiya İnstitutunun birgə tərəfdaşlığı ilə yaradılıb. Mərkəz kibertəhlükəsizlik sahəsində ixtisaslaşmış kadr hazırlığı, peşəkar inkişaf, ictimai maarifləndirmə, məhsul tədqiqatı və həllərin hazırlanması istiqamətində fəaliyyət göstərir.Azercell artıq on ilə yaxındır ki, internet təhlükəsizliyi mövzusunda maarifləndirmə təşəbbüsləri həyata keçirir. Bu layihələr nəticəsində Bakı və regionlarda minlərlə uşaq və valideyn rəqəmsal təhlükəsizlik və şəxsi məlumatların qorunması ilə bağlı zəruri biliklərlə təmin olunub. Şirkətin bu sahədə davamlı fəaliyyəti ölkədə kibertəhlükələrə qarşı dayanıqlı maarifləndirmə mühitinin formalaşdırılmasına əhəmiyyətli töhfə verir. ",2025-07-24 17:29:23.164111
 Sahibkarlar dövlət qurumlarının İKT xidmətlərinin alışına dair siyasətindən narazıdır ,https://xeberler.az/new/details/sahibkarlar-dovlet-qurumlarinin-ikt-xidmetlerinin-alisina-dair-siyasetinden-narazidir--35335.htm,https://xeberler.az/img/mid/42623.jpg,30-05-2025, 13:04,İT GÜNDƏM ,"Azərbaycanın dövlət qurumları İKT ilə bağlı xidmətləri və həlləri özəl sektordan tender yolu ilə almırlar.Xeberler.az Sahibkarlar (İşəgörürənlər) Təşkilatları Milli Konfederasiyasına istinadən məlumat verir ki, iş adamları öz narazılıqlarını qurumun tərkibində fəaliyyət göstərən İnnovasiyalar və Rəqəmsal Texnologiyalar üzrə komissiyanın iclasında bildirib.İclasda KOB-ların rəqəmsal transformasiyası və Milli texnoloji həllərin ixracı ilə bağlı proqramın təqdimatı və ölkəmizdə bu sahədə fəaliyyət göstərən sahibkarların qarşılaşdıqları maneə və çətinliklər müzakirə edilib. Komissiyanın sədri Elçin Əliyev “KOB-ların rəqəmsal transformasiyası və Milli texnoloji həllərin ixracı” ilə bağlı proqramı iştirakçılara təqdim edib. Proqramın KOB-lara yeni bazarlara çıxış imkanları, rəqəmsallaşma, bulud texnologiya və xidmətlərinə əlçatanlığı yüksəltməyi hədəfləndiyini bildirib.Sonra rəqəmsal həllər və texnologiyalar sahəsində çalışan şirkətlər təkliflərlə çıxış ediblər. Xüsusən də texnopark üzvü olan şirkətlərin dünya təcrübəsinə əsasən ƏDV-dən azad olunması, bu sahədə dövlət sektorunu təmsil edən qurumların özəl sektorla rəqabətə girməməsi kimi mühüm amillər qeyd edilib.“Əgər Azərbaycanda mən həllimi sata bilmirəmsə, deməli xaricə ixraca çıxa bilmərəm”, -deyən E.Əliyev və digər sahibkarlar dövlət qurumlarının İKT ilə bağlı xidmətləri və həlləri daxildə “həll etməyə” çalışmalarını düzgün hesab etməyiblər.  ",2025-07-24 17:29:23.852415
 Azərbaycanın süni intellekt layihəsi gələn il Davos forumunda təqdim olunacaq ,https://xeberler.az/new/details/azerbaycanin-suni-intellekt-layihesi-gelen-il-davos-forumunda-teqdim-olunacaq--35334.htm,https://xeberler.az/img/mid/42617.jpg,30-05-2025, 12:05,SÜNİ İNTELLEKT VƏ DATA ,"Azərbaycanın süni intellektin enerji sektorunda tətbiqi ilə bağlı təcrübəsi gələn il İsveçrənin Davos şəhərində təqdim olunacaq.Xeberler.az məlumat verir ki, bunu İqtisadiyyat Nazirliyi yanında IV Sənaye İnqilabının Təhlili və Koordinasiyası Mərkəzinin (4SİM) icraçı direktoru Fariz Cəfərov bildirib.""Hazırda süni intellektin enerji sektorunda tətbiqi ilə bağlı bir pilot layihə üzərində çalışırıq. Bu layihənin əsas məqsədi ondan ibarətdir ki, süni intellekti tətbiq etməklə enerji sərfiyyatını necə azaltmaq olar. Bunun üçün yerli tərəfdaşlarımız var. Bir neçə şirkət, eyni zamanda supermarket zənciri ilə birgə çalışırıq ki, dünyada olan bu müsbət təcrübəni Azərbaycana gətirək və Azərbaycanda yaranacaq bu müsbət təcrübəni də gələn ilin 2026-cı ilin yanvar ayında Davos iqtisadi forumu çərçivəsində beynəlxalq ictimaiyyətə açıqlayaq"",- deyə o qeyd edib.F.Cəfərov deyib ki, 4SİM paralel olaraq Çağrı Mərkəzində Süni İntellektin tətbiqi layihəsi üzərində işləyir: ""Süni İntellektin tətbiqi ilə vətəndaşlardan gələn zənglərin təhlili, onların suallarının nə ilə bağlı olması, qanunvericilikdə buna uyğun cavabların hazırlanması, eyni zamanda əməkdaşlarımızın performansının, danışığının və eyni zamanda təlim ehtiyaclarının və s. süni intellekt vasitəsilə müəyyənləşdirilməsi üzərində bir layihəmiz gedir. Paralel olaraq vətəndaşlarımıza çatbot üzərindən onların verdikləri suallara uyğun sürətli cavab tapması istiqamətində bir layihəmiz də var"".İqtisadiyyat Nazirliyinin ölkənin ilk super kompüterini əldə etdiyini xatırladan sədr onun vacibliyini vurğulayıb: ""Superkompüter ona görə vacibdir ki, böyük həcmli dataların proses olunması, təhlil olunması, işlənməsi üçün böyük texnoloji baza lazımdır və belə bir baza artıq yaradılıb. Dünən biz həm dövlət qurumları, həm özəl təşkilatlar, eyni zamanda vətəndaş cəmiyyəti nümayəndələri ilə görüş keçirdik. Bu platformadan, bu infrastrukturdan onlar necə istifadə edə bilər, hansı cür imkanlar yarada bilərik və Azərbaycanda dövlət-özəl tərəfdaşlığı çərçivəsində hansı süni intellekt imkanları yaradıla bilər, bu istiqamətdə müzakirə apardıq. Çoxlu təkliflər, rəylər əldə etmişik və qarşıdan gələn günlərdə bu istiqamətdə də müəyyən açıqlamalarımız olacaq"". ",2025-07-24 17:29:24.453573
 Naxçıvan televiziyası peyk yayımına başlayıb ,https://xeberler.az/new/details/naxcivan-televiziyasi-peyk-yayimina-baslayib--35333.htm,https://xeberler.az/img/mid/42621.jpg,30-05-2025, 12:03,İKT REGİON ,"Bu gün Naxçıvanda “Qlobal informasiya mühiti və media trendləri” konfransı – “MEDİAFEST-2025” keçirilir. Konfrans çərçivəsində Naxçıvan televiziyası Azerspace-1"" peykində (11135 Horizontal 30000) yayıma başlayıb.Xeberler.az Azərtaca istinadən məlumat verir ki, bu münasibətlə keçirilən tədbirdə Naxçıvan Muxtar Respublikasında Azərbaycan Respublikası Prezidentinin səlahiyyətli nümayəndəsi Fuad Nəcəfli, Azərbaycan Respublikasının Medianın İnkişafı Agentliyinin İcraçı direktoru Əhməd İsmayılov, Audiovizual Şuranın sədri İsmət Səttarov, Mətbuat Şurasının sədri Rəşad Məcid, o cümlədən ölkənin tanınmış media nümayəndələri və rəsmi qonaqlar iştirak ediblər.Qeyd edək ki, Azərbaycan Respublikası Prezidentinin 2024-cü ilin 15 avqust tarixli Sərəncamına əsasən, Naxçıvan televiziyasına yayımı həyata keçirən platforma yayımçısı lisenziyası verilib.  ",2025-07-24 17:29:25.115421
 DİN: Ötən gün bank kartlarından 5 min 500 manata yaxın pul oğurlanıb ,https://xeberler.az/new/details/din:-oten-gun-bank-kartlarindan-5-min-500-manata-yaxin-pul-ogurlanib--35332.htm,https://xeberler.az/img/mid/41500.jpg,30-05-2025, 12:01,TƏHLÜKƏSİZLİK ,"Mayın 29-da ayrı-ayrı vətəndaşların müxtəlif kiber üsulla 2250, 1200, 1145, 350, 170, 155, 80, 58, 50 və 25 manat pul vəsaitləri bank kartlarından oğurlanıb.Xeberler.az bildirir ki, bu barədə Daxili İşlər Nazirliyinin (DİN) mətbuat xidmətindən məlumat verilib.“Bank kartının üzərindəki CVV/CVC, SMS vasitəsilə göndərilən OTP kodları məxfi məlumatlardır. Həmin məlumatlar naməlum şəxslərə verildiyi halda hesabınızda olan pullar, yaxud pul yoxdursa, kredit formasında Sizə zərər vuracaqlar. Bir daha vətəndaşlara şübhəli zənglərdən gələn cəlbedici qazanc, sığorta, viza işləri, bank hesablarının möhkəmləndirilməsi, mədaxil üzrə ödənişlərlə əlaqəli təkliflərə diqqətlə yanaşmağı tövsiyə edirik. Naməlum zənglərlə, mesajlarla danışıq, yazışma aparılmamalıdır, dərhal bloklanılmalıdır”, - deyə DİN-in məlumatında xəbərdarlıq edilir. ",2025-07-24 17:29:25.694605
 Azərbaycan məktəbliləri Beynəlxalq Kosmik Olimpiadada II yerə layiq görülüblər ,https://xeberler.az/new/details/azerbaycan-mekteblileri-beynelxalq-kosmik-olimpiadada-ii-yere-layiq-gorulubler--35331.htm,https://xeberler.az/img/mid/42620.jpg,30-05-2025, 11:59,KOSMOS ,"“Azərkosmos”un KOSMİK Akademiyasının təşəbbüsü, İnnovasiya və Rəqəmsal İnkişaf Agentliyi, Məktəbəqədər və Ümumi Təhsil üzrə Dövlət Agentliyi, Azərbaycan Respublikası Təhsil İnstitutunun dəstəyi və İsrail Kosmik Agentliyi ilə əməkdaşlıq çərçivəsində təşkil olunan Beynəlxalq Kosmik Olimpiadanın final mərhələsi uğurla başa çatıb.Xeberler.az məlumat verir ki, Milli mərhələnin I yer qalibi Akademik Zərifə Əliyeva adına liseyin məktəbli komandası beynəlxalq mərhələdə 500 məktəb və 11000 məktəbli arasında II yerə layiq görülüb.İlk dəfə 2000-ci ildə Təl-Əviv şəhərində keçirilmiş Beynəlxalq Kosmik Olimpiada dünyada kosmik sahə üzrə ən nüfuzlu məktəbli tədbirlərdən hesab olunur.Olimpiada minlərlə gənci kosmosun geniş möcüzələrini kəşf etməyə ruhlandıran kosmik təhsil təşəbbüsüdür. Sərhədləri aşaraq kosmik maariflənmənin əhatəsini genişləndirməklə Olimpiada kosmosa maraq göstərən qlobal məktəbli icmasını inkişaf etdirir. Beynəlxalq Kosmik Olimpiada 3 əsas pedaqoji yanaşma - (1) İdarəolunan Kəşf və Öyrənmə (GDL), (2) Problembazlı Tədris (PBL), (3) Hesablama Təfəkkürü (CT) vasitəsilə məktəblilərin bacarıqlarını inkişaf etdirir.Bu il olimpiadada ölkəmizin 35 ümumtəhsil müəssisəsindən 700 nəfər 7-9-cu sinif şagirdi iştirak edib. Sözügedən ümumtəhsil müəssisələrindən 70 nəfər STEAM müəllimi Olimpiada çərçivəsində fasilitator qismində məktəbli komandalarına dəstək göstərib. Beynəlxalq ekspertlərin moderatorluğu ilə 70-dən çox müəllim üçün hibrid formatda silsilə seminarlar və ölkəmizdə “Təlimçilər üçün təlim” proqramı təşkil edilib.Olimpiadanın birinci mərhələsi 2024-cü ilin oktyabr – 2025-ci ilin aprel aylarını əhatə edib. Bu mərhələdə məktəblilər dayanıqlı inkişaf, süni intellekt, beşinci texnoloji inqilab və cəmiyyətlə kosmosun qarşılıqlı təsiri kimi mövzularda praktiki tapşırıqlar yerinə yetiriblər.İkinci mərhələdə məktəbli komandaları bir sıra kompleks və yaradıcı tapşırıqları yerinə yetiriblər. Onlar beynəlxalq kosmik stansiyaları araşdıraraq müqayisəli təhlil aparıb, özlərinin dizayn etdikləri innovativ kosmik stansiyanı vizual infoqrafik poster vasitəsilə təqdim ediblər. Məktəblilər, həmçinin “Claude AI Artifacts” alətindən istifadə edərək dizayn etdikləri stansiya haqqında təhsilyönümlü oyun hazırlayıb və bu sahəyə marağı artırmaq məqsədilə məktəblərində maarifləndirmə tədbirləri keçiriblər.Üçüncü mərhələdə məktəblilər “Tinkercad” platformasında 3D kosmik stansiya modelləri dizayn edib, virtual çatbotlar vasitəsilə stansiya idarəetmə ssenariləri qurub və seçdikləri materialların kosmos şəraitinə uyğunluğunu test ediblər. Bu mərhələ həm də beynəlxalq əməkdaşlıq baxımından önəmli olub, məktəblilər “səfir” rolunda çıxış edərək fərqli ölkələrin komandaları ilə layihə mübadiləsi aparıb və qarşılıqlı təqdimatlar vasitəsilə qlobal təcrübə qazanıblar.Olimpiadanın milli final mərhələsi çərçivəsində məktəblilərdən ibarət 14 komanda orbitdə həyat dəstəkləmə sistemləri, süni intellektlə idarəetmə və kosmosda davamlı kənd təsərrüfatı kimi mövzularda innovativ layihələr təqdim edib, fiziki modellər və vizual posterlər vasitəsilə dizayn etdikləri stansiyaları təqdim ediblər. Beşdəqiqəlik ingilisdilli təqdimatlarla layihələrini təqdim edən komandaların fəaliyyəti texniki və ünsiyyət bacarıqları baxımından qiymətləndirilib.“Azərkosmos” nəzdindəki KOSMİK Akademiya ilə İsrail Kosmik Agentliyinin əməkdaşlığı, Azərbaycan Respublikası Təhsil İnstitutu və Məktəbəqədər və Ümumi Təhsil üzrə Agentliyin dəstəyi ilə həyata keçirilmiş Beynəlxalq Kosmik Olimpiadanın milli mərhələsi 2025-ci ilin aprel ayında uğurla başa çatıb.Qeyd edildiyi kimi, Milli mərhələnin yekununda Akademik Zərifə Əliyeva adına liseyin məktəbli komandası I yerə, “Women in Tech” layihəsinin qızlardan ibarət yığma komandası II yerə, 161 nömrəli tam orta məktəbin komandası isə III yerə layiq görülüb.Beynəlxalq Kosmik Olimpiadanın beynəlxalq mərhələsi 2025-ci ilin may ayında İsrailin Təl-Əviv şəhərində Tel-Əviv Universitetində keçirilib. Olimpiadanın beynəlxalq mərhələsində Azərbaycanın İsraildəki səfiri Muxtar Məmmədov, Azərbaycan Respublikası Kosmik Agentliyi və İsrail Kosmik Agentliyinin nümayəndələri iştirak ediblər. Olimpiadanın beynəlxalq mərhələsi üzrə təşkil edilmiş qiymətləndirmə (jüri) üzvləri sırasında İsrail və Azərbaycanın Olimpiada üzrə Təşkilat komitələrinin bir sıra üzvləri yer alıb. Beynəlxalq mərhələdə məktəbli komandaları 9 ay boyunca milli mərhələ çərçivəsində hazırladıqları kosmik stansiya modelinin interyeri və eksteryeri, eləcə də hazırladıqları poster barədə müxtəlif tapşırıqları yerinə yetiriblər. Tədbir çərçivəsində “Azərkosmos” və İsrail Kosmik Agentliyi arasında gənclər üçün kosmik təhsil proqramlarının inkişafı üzrə əməkdaşlıq perspektivləri də müzakirə olunub.“Kosmik stansiyalar” mövzusuna həsr olunmuş Olimpiada çərçivəsində məktəblilərdən ibarət komandalar innovativ yanaşma, yaradıcı düşüncə və elmi biliklərini nümayiş etdirərək müxtəlif praktiki tapşırıqları uğurla yerinə yetiriblər. Komandalar kosmik stansiyaların həm daxili, həm də xarici dizaynına dair funksional və yaradıcı həllər təklif ediblər.Eyni zamanda, komandalar hazırladıqları stansiyaların texniki xüsusiyyətlərini və funksionallığını əhatəli şəkildə əks etdirən vizual posterləri jüri heyətinə təqdim ediblər. Bu posterlər vasitəsilə stansiyanın hissələrinin kosmik mühitdə necə fəaliyyət göstərdiyi və hansı məqsədlərə xidmət etdiyi izah olunub.Təşkilat Komitəsi komandaların təqdimatlarını texniki parametrlər və ünsiyyət bacarıqları baxımından meyarlara uyğun şəkildə faiz göstəriciləri ilə qiymətləndirib. Təqdimatların sonunda jüri heyəti tərəfindən məktəblilərə suallar ünvanlanıb.Səfər çərçivəsində Akademik Zərifə Əliyeva adına liseyin məktəbliləri və fasilitator müəllimləri İsrailin yüksək texnologiyalar sahəsində bir sıra qabaqcıl elmi və texnoloji sənaye mərkəzlərinə də baş çəkiblər. Onlar peyk və raket texnologiyaları üzrə ixtisaslaşmış İsrail Aerokosmik (IAI) MABAT bölməsində olub, orada naviqasiya və rabitə sistemləri ilə tanış olub və mühəndislərlə görüşüblər. Eyni zamanda, şagirdlər İsrailin kosmosa qayıdış proqramı - Rakia Missiyası barədə məlumat alıb, astronavt Eytan Stivbenin komandası ilə görüşlər keçiriblər.Daha sonra onlar Planetanya Kosmik Mərkəzində astronomiya üzrə interaktiv dərslər və simulyasiya oyunlarında iştirak edib, qlobal kosmik problemlər üzrə bilik və liderlik bacarıqlarını inkişaf etdiriblər. Şagirdlər həmçinin “Google”un Təl-Əviv ofisini ziyarət ediblər.Ziyarətlər çərçivəsində şagirdlər “Kosmosdan təəssüratlarım” adlı mühazirədə iştirak edib, İsrailin ikinci astronavtı Eytan Stivanın Beynəlxalq Kosmik Stansiyada keçirdiyi 17 günlük missiyası barədə təqdimatını dinləyiblər. Mühazirə zamanı kosmosda insan psixologiyası, mikroqravitasiya şəraitində həyat və elmi tədqiqatlarla bağlı maraqlı məlumatlar təqdim olunub.Beləliklə, KOSMİK Akademiyanın təşkilatçılığı ilə həyata keçirilən layihələr ölkəmizin kosmik təhsil və elm sahəsində nüfuzunun artırılmasına dəstək göstərir, kadr potensialının formalaşmasına və insan kapitalının inkişafına yönəlir, eyni zamanda, milli kosmik ekosistemi təşviq edir. ",2025-07-24 17:29:26.040827
 Süni intellekt texnologiyalarının təhsildə tətbiqinə dair görüş keçirilib ,https://xeberler.az/new/details/suni-intellekt-texnologiyalarinin-tehsilde-tetbiqine-dair-gorus-kecirilib--35330.htm,https://xeberler.az/img/mid/42612.jpg,30-05-2025, 10:31,SÜNİ İNTELLEKT VƏ DATA ,"28–29 may 2025-ci il tarixlərində Dubay şəhərində yerləşən “Microsoft” İnnovasiya Mərkəzində Elm və Təhsil Nazirliyinin nümayəndə heyəti ilə “Microsoft”un regional komandası arasında süni intellekt və təhsil sahəsində əməkdaşlıq imkanlarına dair görüşlər keçirilib.Xeberler.az bildirir ki, bu barədə Elm və Təhsil Nazirliyindən məlumat verilib.Bildirilib ki, nümayəndə heyətinə elm və təhsil nazirinin müavini Həsən Həsənli rəhbərlik edib.Görüşlər zamanı süni intellekt texnologiyalarının təhsildə tətbiqi, məlumatların idarə olunması və təhsilə uyğunlaşdırılmış böyük dil modellərinin (LLM for Education) inkişafı mövzularında ətraflı fikir mübadiləsi aparılıb.Tədbir çərçivəsində ""Microsoft""un təhsildə transformasiya sahəsindəki yanaşması təqdim edilib, Azərbaycanın bu istiqamətdə həyata keçirdiyi təşəbbüslər müzakirə olunub. Eyni zamanda, süni intellektin idarəetmə və tədris proseslərində praktiki istifadəsinə dair real nümunələr göstərilib.Görüşlərdə təhsilə yönəlik böyük dil modellərinin (LLM) yaradılması üzrə texniki planlama sessiyaları təşkil olunub, etik və məsuliyyətli süni intellekt istifadəsinə dair ""Microsoft""un yanaşması təqdim edilib.Görüşlər nəticəsində təhsilin rəqəmsal transformasiyasının sürətləndirilməsi, süni intellektin inteqrasiyası və proseslərin inkişafı baxımından yanaşmalar əlaqələndirilib. ",2025-07-24 17:29:26.648289
 “4Sİ Akademiyası” çərçivəsində “Milli Proqram”ın açılış proqramı keçirilir ,https://xeberler.az/new/details/4si-akademiyasi-cercivesinde-milli-proqramin-acilis-proqrami-kecirilir--35329.htm,https://xeberler.az/img/mid/42619.jpg,30-05-2025, 10:26,TƏDBİRLƏR ,"Bakıda İqtisadiyyat Nazirliyinin tabeliyində Dördüncü Sənaye İnqilabının Təhlili və Koordinasiya Mərkəzi (4SİM) və Elm və Təhsil Nazirliyinin tabeliyində Təhsilin İnkişafı Fondunun birgə əməkdaşlığı ilə həyata keçirilən “Milli Proqram”ın açılışı mərasimi keçirilir.Xeberler.az məlumat verir ki, tədbirdə çıxış edən Dördüncü Sənaye İnqilabının Təhlili və Koordinasiya Mərkəzinin (4SİM) rəqəmsal iqtisadiyyat şöbəsinin rəhbəri Xəyalə Fətullayeva deyib ki, layihənin gələcəkdə daha da genişləndirilməsi nəzərdə tutulur.Qeyd olunub ki, “Milli Proqram” çərçivəsində ilk 7500 istifadəçi aprelin 1-dən ödənişsiz təlimlərdən yararlanmağa başlayıb. Bu günə kimi vətəndaşlar platformada 20 min 242 təlimə müraciət ediblər. 2326 təlim artıq yekunlaşıb, verilən tapşırıqları uğurla yerinə yetirənlər beynəlxalq sertifikatlar əldə ediblər.Proqram çərçivəsində 1 il ərzində on minlərlə istifadəçinin dünyanın ən böyük onlayn tədris platforması olan “Coursera”da təlimlərdən faydalanması nəzərdə tutulub. Məqsəd ölkədə rəqəmsal iqtisadiyyata keçidi sürətləndirmək üçün dördüncü sənaye inqilabı texnologiyaları sahəsində bilik və bacarıqların inkişaf etdirilməsi və əmək bazarında bu sahə üzrə ixtisaslı kadrların hazırlanmasına dəstək olmaqdır.Layihə 2024-cü ildə “Coursera” şirkəti tərəfindən “Üstün Nailiyyət Mükafatı 2024” müsabiqəsinin “Süni İntellekt İnnovasiyası” kateqoriyası üzrə qalibi olub. SOCAR, “Pasha Holding”, bp və JOCAP şirkətləri bu proqramın əsas tərəfdaşlarıdır. ",2025-07-24 17:29:27.365563
 Azərbaycan Beynəlxalq Dəniz Təşkilatının sessiyasında təmsil olunub ,https://xeberler.az/new/details/azerbaycan-beynelxalq-deniz-teskilatinin-sessiyasinda-temsil-olunub--35328.htm,https://xeberler.az/img/mid/42610.jpg,30-05-2025, 10:26,NƏQLİYYAT ,"Dövlət Dəniz və Liman Agentliyinin (DDLA) nümayəndəsi Beynəlxalq Dəniz Təşkilatının (BDT) London şəhərində keçirilən Naviqasiya, kommunikasiya və axtarış-xilasetmə üzrə Alt Komitəsinin (NCSR) 12-ci sessiyasında ölkəmizi təmsil edib.Xeberler.az bildirir ki, Beynəlxalq tədbirdə Agentliyin Gəmi Hərəkətinin İdarəedilməsi Mərkəzinin direktoru Məzahir Niftiyev iştirak edib.Sessiya çərçivəsində texniki və normativ məsələlər müzakirə edilib və müvafiq qərarlar, tövsiyələr hazırlanaraq təqdim olunub.Beynəlxalq tədbirdə gəmi hərəkətinin təhlükəsizliyinin artırılması məqsədilə yeni sistemlərin tətbiqi, GPS və digər peyk sistemlərinin dəqiqliyinin artırılması, həmçinin kibertəhlükəsizlik və texniki xidmət qaydaları nəzərdən keçirilib, gəmi və sahil, gəmi ilə gəmi, eləcə də gəmi ilə peyk arasında məlumat mübadiləsini daha geniş, sürətli və təhlükəsiz şəkildə həyata keçirmək məsələləri müzakirə olunub.Agentliyin Gəmi Hərəkətinin İdarəedilməsi Mərkəzinin direktoru Məzahir Niftiyev sessiyada iştirakın vacibliyini vurğulayaraq qeyd edib ki, tədbir dəniz təhlükəsizliyi və kommunikasiya sahəsində beynəlxalq tələblər və yeniliklər haqqında birbaşa məlumat əldə etməyə, həmçinin ölkəmizin bu sahədə mövcud təcrübə və ehtiyaclarının nəzərə alınması üçün beynəlxalq platformada məlumatların alınmasına şərait yaradır. ",2025-07-24 17:29:28.357157
 “Aztelekom” daha bir nüfuzlu beynəlxalq mükafata layiq görülüb ,https://xeberler.az/new/details/aztelekom-daha-bir-nufuzlu-beynelxalq-mukafata-layiq-gorulub--35327.htm,https://xeberler.az/img/mid/42609.jpg,30-05-2025, 10:21,TELEKOMMUNİKASİYA ,"AZCON Holding şirkətlərindən olan “Aztelekom” gigabit sürətli genişzolaqlı internet bağlantısının təmin edilməsində göstərdiyi yüksək nəticələrə görə Ümumdünya Genişzolaqlı Əlaqə Assosiasiyasının (WBBA) təltif etdiyi “Gigacity Champion” mükafatına layiq görülüb.Xeberler.az məlumat verir ki, “Gigacity Champion” rəqəmsal infrastrukturun inkişafını və genişzolaqlı internet xidmətlərinin yayılmasını təşviq etmək məqsədilə təqdim olunan nüfuzlu beynəlxalq mükafatdır. Bu mükafat şəhərlərin “Gigacity” statusu əldə etmələri üçün müxtəlif qurumların həyata keçirdikləri təşəbbüsləri və yatırılan sərmayələri dəyərləndirir.Mükafat “Aztelekom” MMC-nin baş direktor vəzifəsini icra edən Həsən Ömərova təqdim edilib.“Gigacity Champion” mükafatının “Aztelekom” üçün əhəmiyyətini dəyərləndirən H.Ömərov qeyd edib ki, bu mükafatın təqdim olunması Azərbaycanın müxtəlif şəhər və regionlarına yüksəksürətli rabitə xidmətlərinin çatdırılması istiqamətində atılan uğurlu addımların beynəlxalq səviyyədə tanınmasıdır. Eyni zamanda bu mükafat “Aztelekom”un rəqəmsal transformasiya sahəsindəki uzunmüddətli vizyonuna və bu istiqamətdəki öhdəliklərinə sadiqliyinin bariz göstəricisidir.Məlumat üçün bildirək ki, son bir il ərzində bu, “Aztelekom”un təltif olunduğu üçüncü mükafatdır. Belə ki, uğurla yekunlaşmış “Onlayn Azərbaycan” meqalayihəsinin əsas operatoru olan “Aztelekom” genişzolaqlı və mobil şəbəkə təhlilləri üzrə qlobal şirkət“Ookla” tərəfindən “Speedtest Award for Fastest Fixed Network” (Ən sürətli Sabit Şəbəkə üzrə Speedtest Mükafatı) və rəqəmsal transformasiya məsələləri üzrə 45 illik beynəlxalq təcrübəyə sahib olan nüfuzlu “IDATE” şirkəti tərəfindən “Ev Təsərrüfatlarının Genişzolaqlı İnternetə Qoşulmasının İnkişafı ilə Bağlı Ən Yaxşı Təcrübə” (Best Practice of Home Broadband Development Award) mükafatlarına layiq görülüb. Hər üç mükafat ölkə tarixində ilk dəfə olaraq sabit şəbəkə internet provayderinə təqdim edilib. ",2025-07-24 17:29:29.052923
 “AzerGold” İT sistemlərini “Hökumət buludu”na köçürüb ,https://xeberler.az/new/details/azergold-it-sistemlerini-hokumet-buluduna-kocurub--35326.htm,https://xeberler.az/img/mid/42608.jpg,30-05-2025, 10:19,AZNET ,"“Hökumət buludu”nun (G-cloud) yaradılması və “bulud” xidmətlərinin göstərilməsi sahəsində tədbirlər haqqında” Azərbaycan Respublikasının Prezidenti İlham Əliyevin 2019-cu il 3 iyun tarixli 718 nömrəli Fərmanının icrası davam etdirilir.Xeberler.az bildirir ki, fərmanın icrası çərçivəsində daha bir dövlət qurumu – “AzerGold” Qapalı Səhmdar Cəmiyyəti (QSC) informasiya sistemləri və ehtiyatlarını “Hökumət buludu”na köçürüb. Səhmdar Cəmiyyətin əsas rəqəmsal resursları tam şəkildə AZCON Holding şirkətlərindən olan “AzInTelecom” MMC-yə məxsus Bakı Data Mərkəzinə yerləşdirilib. “AzInTelecom” tərəfindən “AzerGold”a “Virtual server – IaaS” (İnfrastructure-as-a-Service) və “Rezervlənmə – BaaS” (Backup-as-a-Service) “bulud” xidmətlərinin göstərilməsi təmin edilib. Bununla qurum kritik sistemlərin yüksək əlçatanlığına nail olub.Qeyd edək ki, “Hökumət buludu” layihəsi çərçivəsində dövlət qurumlarının İT sistemlərinin “AzInTelecom”a məxsus Bakı Əsas və Yevlax Ehtiyat Data Mərkəzlərinə tam və ya qismən miqrasiyası həyata keçirilir. Miqrasiya nəticəsində qurumların cari İT xərcləri azalır, informasiya sistemlərinin məhsuldarlığı artır. Beləliklə, təkmilləşdirilmiş informasiya təhlükəsizliyinə, dayanıqlı İT infrastrukturuna, keyfiyyətli servis təminatı və 24/7 monitorinq xidmətinə nail olunur.“AzInTelecom” MMC “bulud” xidmətləri üzrə beynəlxalq standartları müəyyənləşdirən “TIER III” sertifikatını Cənubi Qafqaz regionunda əldə etmiş ilk qurumdur. ",2025-07-24 17:29:29.734631
 “Google Photos” süni intellekt imkanları ilə genişləndirilib ,https://xeberler.az/new/details/google-photos-suni-intellekt-imkanlari-ile-genislendirilib--35325.htm,https://xeberler.az/img/mid/42607.jpg,30-05-2025, 07:59,PROQRAMLAR ,"“Google” şirkəti “Google Photos” xidmətinin istifadəyə verilməsinin 10 illiyini qeyd edir. Yubiley münasibətilə korporasiya “Android” və iOS cihazları üçün təkmilləşdirilmiş təsvir redaktoru və təkmil süni intellektə malik yenilənmiş proqram təqdim edib. Bundan əvvəl bəzi yeniliklər yalnız “Pixel” cihazlarında mövcud idisə, indi bütün istifadəçilər üçün əlçatandır.Xeberler.az şirkətə istinadən məlumat verir ki, bu gün “Google Photos”dan dünyada 1,5 milyarddan çox insan hər ay istifadə edir. Ümumilikdə isə xidmətdə 9 trilyondan çox istifadəçi fotoşəkillər və videoçarxlar var. Bu cür populyarlığı və anbarın istifadəyə verilməsindən bəri dəyirmi tarixi nəzərə alaraq, şirkət süni intellekt sahəsində funksionallıq və imkanları yeniləyərək onu təkmilləşdirməyə qərar verib. Beləliklə, indi “Google Photos”da neyron şəbəkənin köməyi ilə siz şəkilləri tez təkmilləşdirə, üzləri ayrıca işıqlandıra və ya məsələn, səmanın kontrastını artıra bilərsiniz. Şəkillərin ayrı-ayrı hissələrinin redaktəsi imkanı da yaranıb, videoçarxları isə mövzuya uyğun olaraq müxtəlif fotolardan yığmağa nail olunacaq. QR kodlarından istifadə edərək, şərhləri açmaq və ya digər iştirakçılar tərəfindən şəkillərinizi yükləmək imkanı ilə albomları paylaşmaq da mümkündür.“Kolleksiyalar” və “Yenilənmələr” kimi bölmələr də dəyişikliklərə məruz qalıb. Birincisində indi “Places” var - interaktiv xəritədə yerləşən fotoşəkillər, həmçinin süni intellektdən istifadə edərək şəkilləri mövzuya görə qruplaşdırmaq imkanı. Yeni xatirələr və seçimlər indi “Yeniləmələr” bölməsində mövcuddur. İstifadəçilər, həmçinin tarixləri, insanları və ya ev heyvanlarını gizlədə bilərlər, əgər onlarla əlaqəli xatirələri görmək istəmirlər.Yenilənmiş “Google Photos” xidmətinə “Google Play”də çıxışı “Android” cihazlarının sahibləri artıq iyun ayında əldə edəcəklər. Yeni funksiyalara malik proqram daha sonra bu il iOS qadcetlərində yer alacaq.   ",2025-07-24 17:29:30.407111
" Qazaxıstanda ""CryptoCity"" pilot zonası yaradacaq ",https://xeberler.az/new/details/qazaxistanda-cryptocity-pilot-zonasi-yaradacaq--35324.htm,https://xeberler.az/img/mid/42606.jpg,29-05-2025, 20:00,KRİPTOVALYUTA ,"Qazaxıstanda CryptoCity adlı xüsusi zona yaradılacaq. Bu zonada malların və xidmətlərin kriptovalyutalarla ödənişi sınaqdan keçiriləcək.Xeberler.az bildirir ki, bu barədə Qazaxıstan Prezidenti Kasım-Jomart Tokayev ""Astana"" beynəlxalq forumunun plenar iclasında məlumat verib.“Biz kriptovalyutaların malların, xidmətlərin alınmasında və digər məqsədlərlə istifadə oluna biləcəyi yenilikçi pilot zona olan CryptoCity yaratmağı planlaşdırırıq”, – deyə Tokayevin mətbuat xidməti onun sözlərini sitat gətirib.Onun sözlərinə görə, Qazaxıstan rəqəmsal texnologiyalar da daxil olmaqla əsas sahələrdə potensialını gücləndirməyə davam edir və rəqəmsal transformasiya sahəsində artıq əhəmiyyətli irəliləyişlər əldə edib. Bu isə ölkənin Avrasiya IT-hubu olmaq niyyətini əks etdirir.Hazırda Qazaxıstanda kriptovalyuta əməliyyatları yalnız ""Astana"" Beynəlxalq Maliyyə Mərkəzi (ABMM) çərçivəsində fəaliyyət göstərən kriptobirjalarda qanuni şəkildə həyata keçirilə bilər. ABMM-də Binance-in yerli bölməsi və Bybit birjası da daxil olmaqla bir neçə kriptoservis (rəqəmsal aktivlər üzrə xidmət təminatçıları) qeydiyyatdan keçib.Bu ilin yanvar ayında Tokayev Qazaxıstanda kriptovalyuta infrastrukturunun təcili şəkildə genişləndirilməsinə çağırış edib. O, ölkədə kriptovalyuta istifadəçilərinin əksəriyyətinin qeyri-rəsmi zonada fəaliyyət göstərdiyinə diqqət çəkərək, rəqəmsal aktivlərin dövriyyəsi ilə bağlı yanaşmaların dəyişdirilməsinin və bu aktivlərin daha geniş qanuni dövriyyəsi üçün infrastrukturun yaradılmasının vacibliyini bildirib.May ayının ortalarında Qazaxıstan Milli Bankı bu məqsədlə ölkədə kripto mübadilə platformalarının leqallaşdırılacağını açıqlayıb. Bunun üçün həmin platforma operatorlarına hüquqi status veriləcək və onların fəaliyyəti üçün lisenziyalaşdırma tətbiq olunacaq. ",2025-07-24 17:29:31.068776
" ""MilliNet 2025""-ə hazırlıqlar başlayıb ",https://xeberler.az/new/details/millinet-2025-e-hazirliqlar-baslayib--35323.htm,https://xeberler.az/img/mid/42605.jpg,29-05-2025, 19:55,PROQRAMLAR ,"Bu il Milli İnternet Mükafatı – MilliNet2025 müsabiqəsinə hazırlıqlara başlanıb. Xeberler.az bildirir ki, ötən gün MilliNet təşkilat komitəsinin bu məqsədlə ilk toplantısı keçirilib. Qeyd edək ki, ötən il MilliNet yarışması keçirilməyib və bu haqda məlumat verilib. Ənənəvi olaraq MilliNet2025-ə sentyabrda start verilməsi və dekabrda yekunlaşdırılması nəzərdə tutulub. Qaydalarda bəzi dəyişikliklər olsa da, əsasən əvvəlki qaydalar qüvvədə olacaq. MilliNet-in xüsusi nominasiyası, “İlin Rəqəmsal Siması” nominasiyası üzrə seçimlərə fərqli yanaşmalar gözlənilir. Müsabiqənin cari ildə keçirilməsi ilə bağlı bir çox məsələlər artıq öz həllini tapıb. Qiymətləndirməni həyata keçirəcək münsiflərin rotasiya qaydasında yenilənməsi aparılır və yeni tərkib formalaşdırılacaq. ",2025-07-24 17:29:35.330401
  “Sənaye 4.0: imkanlar və perspektivlər” mövzusunda dəyirmi masa keçirilib ,https://xeberler.az/new/details/senaye-4.0:-imkanlar-ve-perspektivler-movzusunda-deyirmi-masa-kecirilib--35322.htm,https://xeberler.az/img/mid/42604.jpg,29-05-2025, 18:43,TƏDBİRLƏR ,"İqtisadiyyat Nazirliyinin tabeliyində Dördüncü Sənaye İnqilabının Təhlili və Koordinasiya Mərkəzinin (4SİM) təşkilatçılığı ilə “Sənaye 4.0: imkanlar və perspektivlər” mövzusunda dəyirmi masa keçirilib. Dəyirmi masa İqtisadiyyat Nazirliyi tərəfindən yaradılacaq superkompüter infrastrukturuna dair müəssisələrin ehtiyaclarını müəyyənləşdirmək və qarşılıqlı əməkdaşlıq imkanlarını araşdırmaq məqsədilə təşkil edilib. Tədbirdə süni intellekt, maşın öyrənməsi, böyük verilənlər və yüksək performanslı hesablama sahəsində fəaliyyət göstərən müəssisələr, eləcə də ali məktəb, tədqiqat institutları və texnoloji startapların 50-dən çox mütəxəssisi iştirak edib.Xeberler.az bildirir ki, tədbirdə çıxış edən İqtisadiyyat Nazirliyinin Rəqəmsal idarəetmə şöbəsinin müdiri Anar Nərimanov bildirib ki, superkompüter infrastrukturu yüksək hesablama gücünə tələbatın artdığı bir dövrdə mürəkkəb iqtisadi modellərin qurulması, məlumatların dərindən analizi və süni intellektin tətbiqi sahələrində dayanıqlı və çevik həllər təqdim etmək məqsədilə yaradılır. Qeyd olunub ki, superkompüterdən Milli Məkan Məlumatları İnfrasturkturunun qurulması, böyük həcmli məlumatların (“Big Data”) yaradılması və təhlili, investisiya qoyuluşlarının modelləşdirilməsi, tədqiqatların aparılmasında və s. istifadə olunması planlaşdırılır. Dövlət qurumları ilə yanaşı, özəl sektorun və vətəndaş cəmiyyətinin bu infrastrukturdan yararlanması nəzərdə tutulub. 4SİM-in icraçı direktorunun müavini Soltan Bayramov superkompüter infrastrukturunun böyük həcmli məlumatların sürətli emalı, mürəkkəb hesablama və analizlərin aparılması üçün vacib vasitə olduğunu vurğulayıb. Bu infrastrukturun sənayenin rəqəmsallaşması, avtomatlaşdırma və ağıllı istehsal sistemlərinin inkişafına zəmin yaratdığı qeyd olunub. Tədbirdə superkompüter texnologiyalarının tətbiqi və inkişafı ilə bağlı beynəlxalq təcrübə barədə təqdimat nümayiş olunub. Superkompüter infrastrukturunun texniki imkanları barədə məlumat verilib. Bildirilib ki, superkompüter 1.2 PFLOPS gücündədir. Superkömpüter NVİDİA H200 qrafik çipləri əsasında yığılıb. Dəyirmi masada iştirak edən mütəxəsəssislər ölkəmizdə superkompüter infrastrukturunun yaradılmasının müsbət adddım olduğunu vurğulayıblar. Bu infrastruktun nəticələrin dəqiq hesablanması, daha sürətli və daha dəqiq iqtisadi proqnozlaşdırma və analiz, qərar qəbuletmədə simulyasiya və əsaslandırılmış arqumentlərə əsaslanmaya imkan verəcəyi bildirilib. Tədbirdə məlumatların emalı və analitik potensialın artırılmasının önəmi qeyd edilib. Mütəxəssislər ölkədə yüksək hesablama gücünə olan tələbat, texniki ehtiyaclar, infrastrukturdan istifadə və elmi-tədqiqat potensialının gücləndirilməsi kimi mövzularda fikir mübadiləsi aparıblar.Tədbir iştirakçılarının superkompüterdən istifadə ilə bağlı sualları cavablandırılıb.  ",2025-07-24 17:29:36.464953
 Füzuli şəhərində yeni “Nar” mağazası fəaliyyətə başladı ,https://xeberler.az/new/details/fuzuli-seherinde-yeni-nar-magazasi-fealiyyete-basladi--35321.htm,https://xeberler.az/img/mid/42593.jpg,29-05-2025, 18:32,MOBİL RABİTƏ ,"“Nar” asan və sərfəli rabitə xidmətlərini artıq Füzuli şəhərindəki yeni açılan mağazasında təqdim edir. Müasir dizaynlı mağazada nömrə satışı və müştəri xidmətləri ilə yanaşı, mobil telefon və aksessuar satışı da həyata keçirilir. Füzuli şəhəri, Heydər Əliyev prospektində yerləşən mağazanın əməkdaşları da Füzuli şəhərinin sakinləridir.Yeni mağazanın açılışında iştirak edən “Nar”ın baş icraçı direktoru Qunnar Panke bildirib: “Füzuli şəhəri yenidən qurulduqca, şəhərin əhalisi artdıqca, mobil rabitə xidmətlərinə də ehtiyac artır. Günbəgün dirçələn şəhərin əhalisinə mobil rabitə xidmətlərini daha əlçatan etmək üçün yeni mağazamızı məhz Füzuli şəhərində açmaq qərarına gəldik.”Bundan başqa, mağazanın xüsusi guşəsində Füzuli şəhəri, Mirzə Uluqbəy adına 1 saylı məktəbinin istedadlı şagirdlərinin çəkdikləri rəsmlər də nümayiş olunur. Bu rəsmlər “Nar”ın və YARAT Müasir İncəsənət Məkanının sözügedən məktəbdə “Böyük Qayıdış” mövzusunda keçirilən rəsm müsabiqəsinin seçilən əl işləridir.“Nar” hal-hazırda 2,2 milyon abunəçiyə yüksək keyfiyyətli rabitə xidmətləri göstərməkdədir. “Nar” son 6 ildə Müştəri Loyallığı İndeksinə görə ölkədə lider mobil operatordur. Mobil operator müştəriyönümlülük strategiyasına sadiq qalaraq sərfəli qiymət qarşılığında üstün xidmət təqdim edir. ",2025-07-24 17:29:37.277015
 “iPhone 16” dünyada ən çox satılan smartfon olub ,https://xeberler.az/new/details/iphone-16-dunyada-en-cox-satilan-smartfon-olub--35320.htm,https://xeberler.az/img/mid/42592.jpg,29-05-2025, 18:21,TEXNOLOGİYA ,"“Apple” şirkətinin təqdim etdiyi “iPhone 16” 2022-ci ildən bəri ilk dəfə olaraq dünya bazarında smartfon satışlarında ilk yeri tutub.Xeberler.az məlumat verir ki, bu barədə “Counterpoint Research” kompaniyasının hesabatında deyilir.Məlumata görə, “iPhone 16” cari ilin ilk rübündə bazarda ən çox satılan smartfondur. Ondan əlavə, ən populyar beşliyə daha üç “Apple” cihazı: “iPhone 16 Pro Max”, “iPhone 16 Pro” və “iPhone 15” daxil olub. Beşinci yerdə isə “Samsung” şirkətinin “Galaxy A15 5G” smartfonu qərarlaşıb.Ümumilikdə isə ən çox satılan 10 smartfon siyahısında beş “iPhone”, dörd “Samsung” və bir “Xiaomi” cihazının adı var.Analitiklər qeyd ediblər ki, “iPhone 16” smartfonu 2022-ci ildən bəri ilk dəfədir dünya bazarında liderliyə yüksəlib.“iPhone 16” Yaponiya, Yaxın Şərq və Afrika ölkələrində xüsusilə məşhurdur. Ekspertlər yüksək satışları iqtisadi şəraitin yaxşılaşması və mobil operatorların marketinq kampaniyaları ilə əlaqələndirir. ",2025-07-24 17:29:38.624903
" ""E-sosial"" internet portalının funksiyaları genişləndirilir ",https://xeberler.az/new/details/e-sosial-internet-portalinin-funksiyalari-genislendirilir--35319.htm,https://xeberler.az/img/mid/42530.jpg,29-05-2025, 18:19,E - HÖKUMƏT ,"Əmək və Əhalinin Sosial Müdafiəsi Nazirliyinin ümumi fəaliyyət istiqamətlərinin rəqəmsallaşması tarixçəsinə nəzər salsaq, burada həmişə lokomotiv Dövlət Sosial Müdafiə Fondu olub. Çünki nazirliyin fəaliyyət istiqamətinin bir çox sahələri fondun fəaliyyəti ilə birbaşa əlaqədardır. Hazırda nazirlik 80-dən artıq qurumla inteqrasiya edilib. Burada həm dövlət, həm də özəl sektora aid qurumlar var. 50-dən artıq proaktiv xidmətlər mövcuddur və 90 faizdən yuxarı elektronlaşmaya nail olunub. Ümumilikdə isə nazirliyin rəqəmsallaşması birbaşa ökədə aparılan islahatlarla bağlıdır.Xeberler.az məlumat verir ki, bunu DOST Agentliyinin DOST Rəqəmsal İnnovasiyalar Mərkəzinin direktoru Kənan Əkpərov ""Müasir dünyanın çağırışları kontekstində sosial müdafiə sistemlərinin uyğunlaşdırılması"" mövzusunda beynəlxalq konfransda ""Sosial sahədə innovasiyalar: Azərbaycan və rəqəmsal transformasiya"" mövzusunda təqdimatla çıxışı zamanı deyib.""Nazirliyin 2025-2027-ci illər üçün rəqəmsallaşma ilə bağlı strategiyası artıq təsdiq edilib. Burada ana hədəf data əsaslı qərarvermənin genişləndirilməsi, süni intellektlə bağlı xidmətlərin hazırlanması və həyata keçirilməsidir. Buraya istər vətəndaş müraciətlərinin süni intellekt əsasında cavablandırılması, istər əlilliyin təyinatı prosesində süni intellekt əsaslı həllərin tətbiqi, istərsə də məşğulluq sahəsində süni intellekt əsaslı həllərin yaradılması və digər istiqamətlərdə işlər daxildir. Ötən il nazirliyə 663 milyon sorğunun sistem vasitəsilə həyata keçirilməsi öz əksini tapıb. Burada istər tibbi sığorta, istər təhsil alan şəxslər, istərsə də bankdan kredit götürən şəxslərin razılığı əsasında məlumatlar aidiyyəti dövlət orqanları və özəl sektorla mübadilə edilib. Ümumilikdə, nazirliyin 159 xidmətinin 60-ı proaktiv şəkildə həyata keçirilir"", - deyə o vurğulayıb.""E-sosial"" internet portalı barədə məlumat verən K.Əkpərov bildirib ki, hazırda portaldan 2,3 milyondan çox vətəndaş daim aktiv şəkildə istifadə edir. İstifadə imkanlarının genişləndirilməsi ilə bağlı işlər həyata keçirilir:”Məqsədimiz vətəndaşların nazirliyə müraciət etmədən məlumatlandırılmasını həyata keçirmək, proaktiv məlumatlandırma mexanizmini genişləndirmək və vətəndaşların məlumatları rahat formada əldə etməsini təmin etməkdir. Vətəndaşlarımız nazirliyin fəaliyyət sahəsindən demək olar ki, doğulandan ölənə qədər - bütün həyat dövründə aktiv şəkildə istifadə edirlər. Burada uşağın anadan olması zamanı təyin olunan müavinətdən tutmuş dəfnə görə müavinət, pensiya dövrü, sosial sığorta, fərdi uçot, əmək münasibətləri və s. yer alıb. Azərbaycan əhalisinin sayı 10,2 milyonu ötüb. Biz onların 90 faizdən çoxunu öz sistemlərimizdə əhatə edirik. Ən yaşlı pensiyaçımız 135 yaşlı xanımdır və Lənkəran şəhərində yaşayır. Ümumilikdə isə 100 yaşdan yuxarı 2 mindən çox şəxs pensiya və sosial müavinətlər alır. Hazırda ""E-sosial"" internet portalının funksiyalarının genişləndirilməsi ilə bağlı işlər həyata keçirilir. Portal üzərindən məşğulluq istiqamətində CV yaradılması ilə bağlı işlər görülür. Həmçinin elektron birja imkanları, vətəndaşların əmək bazarına çıxışı ilə bağlı xidmətlərin portal üzərindən reallaşdırılması üçün də tədbirlər görülür"", - deyə K.Əkpərov fikirlərinə yekun vurub. ",2025-07-24 17:29:40.204427
 “Tiktok”da təhqirə məruz qalan şəxs hansı məhkəməyə müraciət etməlidir? ,https://xeberler.az/new/details/tiktokda-tehqire-meruz-qalan-sexs-hansi-mehkemeye-muraciet-etmelidir--35318.htm,https://xeberler.az/img/mid/42591.jpg,29-05-2025, 18:15,QANUNVERİCİLİK ,"Azərbaycan Respublikasının Ali Məhkəməsi vahid məhkəmə təcrübəsini müəyyən edən daha bir qərar qəbul edib.Xeberler.az məlumat verir ki, işin hallarına görə, şəxs xüsusi ittiham qaydasında şikayətlə Ağcabədi Rayon Məhkəməsinə müraciət edərək barələrində şikayət verilən şəxslərin Cinayət Məcəlləsinin 147.2 (Ağır və ya xüsusilə ağır cinayətdə ittiham etməklə böhtan atma) və 148-ci (Təhqir) maddələri ilə cinayət məsuliyyətinə cəlb edilmələrini xahiş edib. Şəxs şikayətində qarşı tərəfin “Tiktok” sosial şəbəkəsində yayımlanan sosial platformada onun barəsində təhqir və böhtan məzmunlu məlumatlar yaymaqla onun şərəf və ləyaqətini alçaltdıqlarını qeyd edib.Barələrində şikayət verilən şəxslər Ağcabədi Rayon Məhkəməsinin bütün hakimlərinə etiraz verdiklərinə görə, etiraz baxılması üçün Şirvan Apellyasiya Məhkəməsinə göndərilib, Şirvan Apellyasiya Məhkəməsinin Cinayət kollegiyası tərəfindən etirazın təmin edilməsi və materialın baxılması üçün Laçın Rayon Məhkəməsinə göndərilməsi barədə qərar qəbul edilib.Lakin Laçın Rayon Məhkəməsinin hazırlıq iclasının qərarı ilə material aidiyyəti üzrə baxılması üçün Yasamal Rayon Məhkəməsinə göndərilib. Məhkəmə xüsusilə ona əsaslanıb ki, xüsusi ittiham qaydasında şikayətə görə şəxsin böhtan və təhqir kimi səciyyələndirdiyi məlumatları barələrində şikayət verilən şəxslərin hüquqi ünvanı Bakı şəhəri, Yasamal rayonunda yerləşən internet informasiya ehtiyatı olan MMC-də edilən çıxışlarda yayıb. Tərəfin biri MMC-nin direktoru, digəri isə həmin MMC-də müxbirdir. Laçın Rayon Məhkəməsinin qənaətinə görə nə qədər ki, şikayətdə böhtan və təhqir kimi səciyyələndirilən məlumatlar “internet informasiya ehtiyatı olan MMC-də edilən çıxışlarda” yayılıb və bu MMC-nin Azərbaycan Respublikasındakı hüquqi ünvanı bəlli olmaqla Bakı şəhərinin Yasamal rayonu ərazisində yerləşir, xüsusi ittiham qaydasında şikayətə yurisdiksiyası bu inzibati ərazi vahidinə şamil edilən Yasamal Rayon Məhkəməsi tərəfindən baxılmalıdır.Yasamal Rayon Məhkəməsi MMC-nin hüquqi ünvanı Bakı şəhəri, Yasamal rayonu olsa da, xüsusi ittiham qaydasında şikayətdə göstərilənlərə əsasən təhqir və böhtan kimi səciyyələndirilən məlumatların barəsində şikayət verilən şəxslər tərəfindən “Tiktok” sosial şəbəkəsində yayımlandığını, həmin şəxslərin yaşayış yerlərinin Ağcabədi rayonu olduğunu nəzərə alıb materialın ərazi üzrə Ağcabədi Rayon Məhkəməsinə aid olması, lakin həmin məhkəmədə fəaliyyət göstərən bütün hakimlərə etirazın təmin edilməsi səbəbindən Şirvan Apellyasiya Məhkəməsi tərəfindən Laçın Rayon Məhkəməsinə göndərildiyinə görə məhz Laçın Rayon Məhkəməsində baxılmalı olması haqqında nəticəyə gəlib. Məhkəmənin hazırlıq iclasının qərarı ilə məhkəmə aidiyyəti məsələsinin həll edilməsi üçün materialı Bakı Apellyasiya Məhkəməsinə göndərib.Daha sonra Bakı Apellyasiya Məhkəməsi tərəfindən işin aidiyyəti üzrə göndərilməsi məsələsinin həll edilməsi üçün Azərbaycan Respublikasının Ali Məhkəməsinə müraciət edilib.Azərbaycan Respublikası Ali Məhkəməsinin mövqeyi:Azərbaycan Respublikası Ali Məhkəməsinin qərarına əsasən, xüsusi ittiham qaydasında şikayət üzrə materialın hazırlıq iclasında baxılması üçün Laçın Rayon Məhkəməsinə göndərilməsi qərara alınıb.Azərbaycan Respublikası Ali Məhkəməsinin əsaslandırması:1.Laçın Rayon Məhkəməsi qanunvericiliyin müddəalarına əsaslanmadan, “Tiktok” sosial şəbəkəsində açılmış hesabı “***” MMC-nin (hüquqi şəxsin) sahib olduğu internet informasiya ehtiyatı kimi qiymətləndirib.2. Laçın Rayon Məhkəməsi CM-in 147.1 və 148-ci maddələrinin dispozisiyalarında göstərilən “internet informasiya ehtiyatı” anlayışının düzgün hüquqi xarakteristikasının verilməsi üçün vacib olan normativ aktların müddəalarını nəzərdən keçirməyib, nəticədə MMC-yə aid, yəni məhz hüquqi şəxs olaraq MMC-nin sahib olduğu domen adının “Reyestr”də qeydə alınıb-alınmadığını müəyyən etmədən, adı “tiktok.com/@*******.az” işarələrindən təşkil olunaraq “Tiktok” sosial şəbəkəsində açılmış hesabı (MMC-nin adı ilə istifadəçi hesabının adı arasındakı zahiri oxşarlıqdan çıxış etməklə) hüquqi şəxsin (“***” MMC-nin) internet informasiya ehtiyatı kimi səciyyələndirib.3. Eynilə Laçın Rayon Məhkəməsinin hazırlıq iclasının qərarında “***” MMC-nin və ya onun sahib olduğu hər hansı bir resursun - media subyekti və yaxud işçisinin - jurnalist olaraq qəbul edilməsinə əsas verən hallara da istinad olunmayıb.4.Laçın Rayon Məhkəməsinin hazırlıq iclasının qərarında “***” MMC adlı hüquqi şəxsin və ya onun sahib olduğu hər hansı internet informasiya ehtiyatının media subyekti olaraq, MMC-nin işçisinin isə jurnalist qismində “Media Reyestri”ndə qeyd olunduğunu təsdiq edən məlumatlar göstərilməyib.5. Məhkəmənin xüsusi ittiham qaydasında şikayətin ərazi aidiyyəti məsələsi üzrə nəticəyə gələrkən MMC-nin (hüquqi şəxsin) qeydiyyata alındığı hüquqi ünvanı əsas götürməsi və materialı yurisdiksiyası həmin ünvana şamil edilən Yasamal Rayon Məhkəməsinə göndərməsi əsassız olub.6. Xüsusi ittiham qaydasında şikayətin ərazi üzrə aidiyyət məsələsi həll edilərkən məhkəmələrin hazırlıq iclasında malik olduqları məlumatlar əsas götürülməli və həmin mənbələrə əsasən bu məlumatların “Tiktok” sosial şəbəkəsində yayılması, bu internet informasiya ehtiyatının qeydiyyat yerinin Azərbaycan Respublikasının hüdudlarından kənarda olması, barələrində xüsusi ittiham qaydasında şikayət verilən şəxslərin yaşayış yerinin isə Ağcabədi rayonu olması nəzərə alınmalı, eyni zamanda Azərbaycan Respublikası Ali Məhkəməsi Plenumunun 2014-cü il 21 fevral tarixli qərarının 12-ci bəndinin “Kütləvi informasiya vasitəsinin (internet informasiya ehtiyatının) hüquqi ünvanı məlum olmadıqda, yaxud da onlar xaricdə qeydiyyata alındıqda xüsusi ittiham qaydasında şikayətə təhqir və ya böhtan xarakterli məlumatları belə kütləvi informasiya vasitələrində (internet informasiya ehtiyatlarında) yaymış şəxsin Azərbaycan Respublikasında axırıncı yaşayış yeri üzrə fəaliyyət göstərən məhkəmə tərəfindən baxılır” müddəası rəhbər tutulmalı, müvafiq olaraq da xüsusi ittiham qaydasında şikayətin aid olduğu birinci instansiya məhkəməsi kimi Ağcabədi Rayon Məhkəməsi qəbul edilməlidir.7. Lakin barələrində şikayət verilən şəxslərin CM-in 147.1, 147.2 və 148-ci maddələri ilə cinayət məsuliyyətinə cəlb edilmələrinə dair xüsusi ittiham qaydasında şikayətin ərazi üzrə Ağcabədi Rayon Məhkəməsinə aid olmasına baxmayaraq, Şirvan Apellyasiya Məhkəməsi hakiminin qərarı ilə Ağcabədi Rayon Məhkəməsində fəaliyyət göstərən hakimlərə edilmiş etirazlar təmin edilərək materiala baxmalı olan birinci instansiya məhkəməsi qismində Laçın Rayon Məhkəməsi müəyyən edildiyindən, müvafiq material hazırlıq iclasında baxılması üçün Laçın Rayon Məhkəməsinə göndərilməlidir. ",2025-07-24 17:29:41.072039
 MEK “Elsevier”in beynəlxalq elektron bazasına abunəliyi həyata keçirir ,https://xeberler.az/new/details/mek-elsevierin-beynelxalq-elektron-bazasina-abuneliyi-heyata-kecirir--35317.htm,https://xeberler.az/img/mid/42589.jpg,29-05-2025, 18:12,E - HÖKUMƏT ,"AMEA-nın Mərkəzi Elmi Kitabxanası (MEK) dünyanın nüfuzlu elmi nəşriyyatlarından biri olan “Elsevier”in beynəlxalq elektron bazasına abunəliyi həyata keçirir.Xeberler.az bildirir ki, bu məqsədlə MEK-in direktoru, texnika elmləri doktoru Hüseyn Hüseynov, direktor müavinləri və aidiyyəti şöbələrin rəhbərləri ilə “Elsevier”in Türkiyə və Orta Asiya üzrə satış meneceri Ayhan Saraçoğlu və nəşriyyatın təchizatçılarından biri olan “Informascope” şirkətinin Türkiyədə elektron bazalar üzrə satış müdiri Ümid Yonter arasında onlayn görüş keçirilib.Ötən ay MEK-də adıçəkilən şirkətin nümayəndəsi ilə keçirilmiş görüşün davamı olan bu tədbir, “Elsevier”in ScienceDirect platforması üzərindən təqdim etdiyi abunəlik paketləri ilə tanışlıq məqsədi daşıyıb.A. Saraçoğlu çıxışında “Elsevier eBooks” platforması barədə ətraflı məlumat verərək MEK üçün xüsusi olaraq hazırlanmış “All Access eBooks” paketinin üstünlüklərini və şərtlərini təqdim edib. Bildirilib ki, istifadəçilər kitabxana binasında 46.000-dən çox elektron kitaba, o cümlədən ensiklopediyalar, monoqraflar, dərsliklər və istinad mənbələrinə eyni vaxtda, limitsiz sayda istifadəçi ilə PDF və HTML formatlarında daxil ola biləcəklər.Təklifin əsas üstünlüklərindən biri də odur ki, istifadəçilər MEK-in daxili internet şəbəkəsi vasitəsilə sistemə rahat şəkildə qoşularaq istədikləri qədər kitabdan eyni anda yararlana biləcəklər. Abunəlik 12 ay müddətində qüvvədə olacaq və bu dövr ərzində istifadəçilərə həm təlim, həm də texniki dəstək təqdim ediləcək.MEK-in direktoru H.Hüseynov iki qurum arasında start alan səmərəli əməkdaşlığa görə qarşı tərəfə təşəkkürünü bildirib, təqdim olunan elektron nəşrlərdən oxucuların yararlanacağından əminliyini ifadə edib. ",2025-07-24 17:29:42.100953
 Daha 3 KOB subyektinə “Startap” şəhadətnaməsi verilib ,https://xeberler.az/new/details/daha-3-kob-subyektine-startap-sehadetnamesi-verilib--35316.htm,https://xeberler.az/img/mid/42587.jpg,29-05-2025, 15:15,STARTAP AZƏRBAYCAN ,"Azərbaycanda daha 3 KOB subyektinə “Startap” şəhadətnaməsi verilib.Xeberler.az bildirir ki, bu barədə İqtisadiyyat Nazirliyinin tabeliyindəki Kiçik və Orta Biznesin İnkişafı Agentliyindən (KOBİA) məlumat verilib.Bildirilib ki, “Startap” şəhadətnaməsinin verilməsi üzrə KOBİA-da yaradılmış Ekspertlər Şurasının növbəti iclası keçirilib. İclasda KOB subyektlərindən daxil olmuş 8 müraciətə baxılıb və onlardan 3-nə “Startap” şəhadətnaməsinin verilməsi barədə qərar qəbul edilib. Bununla da “Startap” şəhadətnaməsi almış KOB subyektlərinin sayı 213-a çatıb.“Startap” şəhadətnamələri ""Cool Bears"" MMC-nin mobil və veb oyunların tərtibi və istehsalı, ""Multi Solutions"" MMC-nin sürücülər və daşıyıcılar üçün balans idarəetmə və ödəniş sistemi, ""Noteservice"" MMC-nin xidmətlər üçün veb platforma və mobil tətbiq layihələri üçün təqdim edilib.“Startap” şəhadətnaməsi KOB subyektlərini şəhadətnaməni aldıqları tarixdən etibarən innovasiya fəaliyyətindən əldə etdikləri gəlirlər üzrə mənfəət və ya gəlir vergisindən 3 il müddətinə azad edir.Layihələri inkişaf mərhələsində olan mikro və kiçik sahibkarlıq subyektləri “Startap” şəhadətnaməsi üçün KOBİA-ya müraciət edə bilərlər. Müraciət üçün ərizə forması və lazım olan digər sənədlər, eləcə də müvafiq meyarlarla bağlı ətraflı məlumatla aşağıdakı linkdən tanış olmaq olar: https://smb.gov.az/az/nav/startap-sehadetnamesi ",2025-07-24 17:29:43.011731
 DİN: Ötən gün bank kartlarından 500 manata yaxın vəsait oğurlanıb ,https://xeberler.az/new/details/din:-oten-gun-bank-kartlarindan-500-manata-yaxin-vesait-ogurlanib--35315.htm,https://xeberler.az/img/mid/42304.jpg,29-05-2025, 12:05,TƏHLÜKƏSİZLİK ,"Mayın 28-də ayrı-ayrı vətəndaşların müxtəlif kiber üsulla 340, 100 və 36 manat pul vəsaitləri bank kartlarından oğurlanıb.Xeberler.az bildirir ki, bu barədə Daxili İşlər Nazirliyinin (DİN) mətbuat xidmətindən məlumat verilib.“Bank kartının üzərindəki CVV/CVC, SMS vasitəsilə göndərilən OTP kodları məxfi məlumatlardır. Həmin məlumatlar naməlum şəxslərə verildiyi halda hesabınızda olan pullar, yaxud pul yoxdursa, kredit formasında Sizə zərər vuracaqlar. Bir daha vətəndaşlara şübhəli zənglərdən gələn cəlbedici qazanc, sığorta, viza işləri, bank hesablarının möhkəmləndirilməsi, mədaxil üzrə ödənişlərlə əlaqəli təkliflərə diqqətlə yanaşmağı tövsiyə edirik. Naməlum zənglərlə, mesajlarla danışıq, yazışma aparılmamalıdır, dərhal bloklanılmalıdır”, - deyə DİN-in məlumatında xəbərdarlıq edilir. ",2025-07-24 17:29:43.883627
 Aqrar sığorta haqqının “AsanPay” vasitəsilə ödənişinə başlanıldı ,https://xeberler.az/new/details/aqrar-sigorta-haqqinin-asanpay-vasitesile-odenisine-baslanildi--35314.htm,https://xeberler.az/img/mid/42586.jpg,29-05-2025, 12:02,E - HÖKUMƏT ,"Aqrar Sığorta Fondu fermerlərin aqrar sığortaya əlçatanlığının artırılması sahəsində işləri davam etdirir.Artıq fermerlər aqrar sığorta haqqını “AsanPay” ödəniş sistemi vasitəsilə ödəyə bilərlər.Xeberler.az məlumat verir ki, may ayından etibarən aqrar sığorta haqqının ödənilməsi məqsədilə Aqrar Sığorta İnformasiya Sistemi (ASİS) ölkənin aparıcı ödəniş sistemlərindən olan “AsanPay” ilə inteqrasiya edilib. Nəticədə aqrar sığorta haqlarının “AsanPay” vasitəsilə ödənişi mümkün olub.“AsanPay” vasitəsilə həm bitkiçilik, həm də heyvandarlıq sığortası üzrə sığorta haqqını ödəmək olar.Qeyd edək ki, Aqrar Sığorta Fondunun təqdim etdiyi dövlət dəstəkli aqrar sığorta xidmətinin əsas istifadəçiləri bölgələrdə, kənd yerlərində, o cümlədən ucqar kəndlərdə fəaliyyət göstərən fermerlərdir. İndiyədək onlar aqrar sığorta haqqını terminallar vasitəsilə ödəyir, bunun üçün rayon mərkəzlərinə yaxınlaşmalı olurdular. Bu da fermerlər üçün əlavə vaxt itkisinə səbəb olur, onları təsərrüfat işlərindən ayırırdı.“AsanPay” sistemi ilə inteqrasiyadan sonra isə buna ehtiyac qalmayacaq. Bundan sonra əkin sahəsi və heyvanlarını sığorta etmək istəyən fermerlərin evdən çıxmasına ehtiyac olmayacaq. Fermerlər “AsanPay” sistemi vasitəsilə sığorta haqqını evdən və ya təsərrüfatdan çıxmadan mobil telefon vasitəsilə ödəyə biləcəklər.Qaydaya görə, aqrar sığorta haqqını ödəmək üçün fermer “AsanPay” ödəniş sisteminə (www.asanpay.az) daxil olmalı, burada “Sığorta ödənişləri” bölməsini seçməlidir. Yeni açılan pəncərədə Aqrar Sığorta Fondunu seçərək öz FİN və ya VÖEN məlumatlarını daxil etmək lazımdır. Bu zaman ekranda fermerin ödəyəcəyi sığorta haqları görünəcək. Fermer “Ödə” düyməsini sıxaraq ödənişlərini həyata keçirə biləcək.Aqrar sığorta haqlarının “AsanPay” vasitəsilə mobil telefonla ödənilməsi fermerlərin aqrar sığortaya əlçatanlığının artmasına, əkin sahələri və kənd təsərrüfatı heyvanlarının daha asan sığortalanmasına imkan verəcək. Bununla da Aqrar Sığorta Fondunun xidmətindən istifadə edən minlərlə fermerin risklərini qat-qat azaldacaq.Xatırladaq ki, Azərbaycanda Aqrar Sığorta Fondu tərəfindən təqdim olunan aqrar sığorta xidmətləri dövlət dəstəklidir. Belə ki, əkin sahəsi və ya heyvanların sığortalanması zamanı sığorta haqqının 50 faizini fermerlərə dəstək üçün dövlət ödəyir.Aqrar sığortanın əhatə dairəsi genişləndikcə, bu xidmətlərdən faydalanan fermerlərin sayı və sığorta ödənişləri də artmaqdadır.2024-cü ildə Aqrar Sığorta Fondu tərəfindən fermerlərə 6,4 milyon manat zərər ödənişləri həyata keçirilib. 2025-ci ilin ilk 4 ayında isə həyata keçirilmiş zərər ödənişlərinin məbləği 3 milyon manatdan artıq olub.Aqrar sığortanın əhatə etdiyi məhsullarının sığorta şərtləri və tarifləri ilə Aqrar Sığorta Fondunun rəsmi internet səhifəsində «Bitkiçilik məhsulları» bölməsində ətraflı tanış olmaq mümkündür. Əlavə məlumatları ASF-nin sosial şəbəkə hesablarını izləməklə və 1651 nömrəsi ilə əlaqə saxlamaqla əldə etmək olar. ",2025-07-24 17:29:45.467123
 Trump “TikTok”u ABŞ-da saxlamaq istəyir ,https://xeberler.az/new/details/trump-tiktoku-abs-da-saxlamaq-isteyir--35313.htm,https://xeberler.az/img/mid/40455.jpg,29-05-2025, 10:02,SOSİAL MEDIA ,"ABŞ prezidenti Donald Tramp Çinin “TikTok” sosial şəbəkəsini ölkədə saxlamaq və bununla bağlı bir razılaşma əldə etmək niyyətindədir.Xeberler.az məlumat verir ki, Tramp bununla bağlı Ağ Evdə danışıb.""Mən TikToku saxlamaq istərdim. Demək istəyirəm ki, “TikTok” mənim üçün çox yaxşı idi"".O həmçinin əlavə edib ki, gənclər platforma sayəsində 2024-cü il seçkilərində qalib gəlməkdə ona kömək ediblər. ",2025-07-24 17:29:46.182115
 “815” Çağrı Mərkəzinə aprel ayında 13 minə yaxın zəng daxil olub ,https://xeberler.az/new/details/815-cagri-merkezine-aprel-ayinda-13-mine-yaxin-zeng-daxil-olub--35312.htm,https://xeberler.az/img/mid/42585.jpg,29-05-2025, 10:00,TƏDBİRLƏR ,"Cari ilin aprel ayı ərzində TƏBİB-in “815” Çağrı Mərkəzinə ümumilikdə 12 933 zəng daxil olub.Xeberler.az bildirir ki, bu barədə TƏBİB-dən məlumat verilib.Müraciətlərdən 12 703 zəng müvafiq olaraq dərhal cavablandırılıb, 230 müraciət isə Çağrı xidməti şöbəsi tərəfindən araşdırılması üçün qəbul edilib. 110 müraciətlə bağlı vətəndaşlara müvafiq izahatlar verilib, 108 müraciətlə bağlı məsələ həll edilib, 12 müraciət isə elektron sənəd dövriyyəsi üzərindən rəsmiləşdirilərək aidiyyəti üzrə yönləndirilib.Daxil olan müraciətlərin mövzusu, əsasən, müayinə və müalicənin təşkili, əlillik məsələləri, dərman təminatı, tibbi heyət və tibbi xidmətdən şikayət, kadr məsələləri, tibbi arayış və sənədlərin verilməsi ilə bağlı olub.Qeyd edək ki, TƏBİB-in “815” Çağrı Mərkəzi 2022-ci ilin dekabr ayında fəaliyyətə başlayıb. Mərkəzin yaradılmasında əsas məqsəd daxil olan müraciətlərin çevik cavablandırılması, aidiyyəti üzrə yönləndirilməsi və ən əsası, vətəndaş məmnunluğunun təmin edilməsidir.Vətəndaşlar TƏBİB-in Çağrı Mərkəzi ilə əlaqə saxlamaqla yanaşı, yazılı müraciətləri birbaşa quruma təqdim edə, qurumun rəsmi internet səhifəsi (https://tabib.gov.az/vetendashlar-ucun/elektron-muraciet), eləcə də [email protected] elektron poçt ünvanı üzərindən onlayn şəkildə müraciətlərini ünvanlaya bilərlər. ",2025-07-24 17:29:46.917405
 Mask Tramp administrasiyasını tərk edir ,https://xeberler.az/new/details/mask-tramp-administrasiyasini-terk-edir--35311.htm,https://xeberler.az/img/mid/42583.jpg,29-05-2025, 08:23,PROQRAMLAR ,"Amerikalı sahibkar İlon Mask ABŞ Prezidenti Donald Trampın administrasiyasını tərk edir.Xeberler.az bildirir ki, bu barədə çərşənbə günü “Associated Press“ məlumat yayıb.Hazırda Mask Hökümətin Effektivliyi Departamentinə (DOGE) rəhbərlik edir.Sahibkarın özü də çərşənbə günü “X” hesabında paylaşım edərək dövlət işçisi kimi ona ayrılan vaxtın başa çatmaq üzrə olduğunu bildirib. ",2025-07-24 17:29:48.233393
" Britaniya Müdafiə Nazirliyi süni intellekt və haker bölmələrinə 1,35 milyard dollar xərcləyəcək ","https://xeberler.az/new/details/britaniya-mudafie-nazirliyi-suni-intellekt-ve-haker-bolmelerine-1,35-milyard-dollar-xercleyecek--35310.htm",https://xeberler.az/img/mid/41103.jpg,29-05-2025, 07:21,AZNET ,"Britaniya hökuməti süni intellektin tətbiqi və düşmən dövlətlərin fəaliyyətinə qarşı mübarizə aparmaq üçün kiberhücumlar həyata keçirən qrupların yaradılmasına 1 milyard funt sterlinq (1,35 milyard ABŞ dolları) məbləğində vəsait xərcləyəcək.Xeberler.az məlumat verir ki, bu barədə “The Daily Telegraph” qəzeti Birləşmiş Krallığın müdafiə naziri Con Hiliyə istinadən məlumat yayıb.Onun sözlərinə görə, “klaviaturalar müharibə vasitəsinə çevrilib”, buna görə də belə texnologiyaların və bölmələrin istifadəsi müdafiədə “yeni standartlar” təyin edəcək.Qəzetin məlumatına görə, bu sahədə yeni siyasət hökumət tərəfindən aparılan Birləşmiş Krallığın təhlükəsizlik, müdafiə və xarici siyasət məsələləri üzrə hərtərəfli icmalında əks olunacaq. Bu sənəd iyunun 2-də dərc edilməlidir.Nəşr yazıb ki, son iki il ərzində krallığın Müdafiə Nazirliyi təxminən 90 min kiberhücuma məruz qalıb ki, bu da 2023-cü ildə dərc edilmiş məlumatlarla müqayisədə iki dəfə çoxdur. “The Daily Telegraph” qeyd edib ki, hücumlar Rusiya və Çin ərazisindən gerçəkləşdirilib. ",2025-07-24 17:29:49.223293
" BDU tələbələri ""FICS 2025"" startap müsabiqəsinin qalibi olub ",https://xeberler.az/new/details/bdu-telebeleri-fics-2025-startap-musabiqesinin-qalibi-olub--35309.htm,https://xeberler.az/img/mid/42584.jpg,29-05-2025, 07:17,STARTAP AZƏRBAYCAN ,"Bakı Dövlət Universitetinin (BDU) “BDU TETYM” komandası “FICS 2025” startap müsabiqəsində üçüncü yerə layiq görülərək bu ilin avqustunda Pakistan İslam Respublikasında keçiriləcək böyük finala vəsiqə qazanıb.Xeberler.az məlumat verir ki, mayın 27-də Azərbaycan Texniki Universiteti və Pakistanın Milli Elm və Texnologiya Universitetinin birgə təşkilatçılığı ilə “İnnovativ və yaradıcı həllərin tapılması” adlı beynəlxalq startap müsabiqəsinin ilkin mərhələsi keçirilib. Beynəlxalq müsabiqədə Azərbaycanın 21 ali təhsil müəssisəsindən 60 komanda, Qazaxıstanın 1 universitetindən isə 2 komanda iştirak edib.Qeyd edək ki, FICS (Finding Innovative & Creative Solutions) Pakistan İslam Respublikasında 2013-cü ildən etibarən hər il keçirilən ən böyük startap müsabiqəsidir. ",2025-07-24 17:29:50.088686
 Mask “Space-X”in əsas məqsədini acıqlayıb ,https://xeberler.az/new/details/mask-space-xin-esas-meqsedini-aciqlayib--35308.htm,https://xeberler.az/img/mid/41125.jpg,28-05-2025, 09:45,TEXNOLOGİYA ,"Amerikalı sahibkar, “SpaceX” kosmik şirkətinin rəhbəri İlon Mask korporasiyanın əsas məqsədini açıqlayıb.Xeberler.az məlumat verir ki, bu barədə o, “The Washington Post”a müsahibəsində deyib.“Əsas məqsəd Mars olmalıdır, çünki bu, həqiqətən də “Apollon”dan sonra növbəti böyük sıçrayışdır”,- deyə iş adamı bildirib.Qeyd edək ki, aprel ayında NASA onilliyin sonuna qədər Marsa missiya göndərmək imkanını qiymətləndirib. Direktor vəzifəsini icra edən Janet Petro bildirib ki, Marsa yaxın beş il ərzində astronavtların sağ qala biləcəyi uçuş təşkil etmək mümkün deyil. O, belə bir missiyanın bir çox təhlükələrlə əlaqəli olduğunu qeyd edib. ",2025-07-24 17:29:50.898115
 28 May müstəqillik günüdür ,https://xeberler.az/new/details/28-may-musteqillik-gunudur--35307.htm,https://xeberler.az/img/mid/42581.jpg,28-05-2025, 08:39,TƏDBİRLƏR ,"Tarixin yaddaşında azadlıq uğrunda atılmış hər addım bir millətin iradəsini, mənəvi bütövlüyünü və gələcəyə inamını əks etdirir. Azərbaycan xalqı da öz taleyinə sahib çıxmaq, milli kimliyini qorumaq və müstəqil yaşamaq əzmini XX əsrin əvvəllərində dünya tarixinə yazdı. Azərbaycan Xalq Cümhuriyyəti təkcə dövlətçiliyimizin bərpası deyil, həm də azərbaycanlıların siyasi yetkinliyinin, milli iradəsinin və müasir dəyərlərə sadiqliyinin parlaq nümunəsi idi.Xeberler.az bildirir ki, Müsəlman Şərqində ilk parlamentli respublika kimi yaranan Cümhuriyyət, milli suverenliyin, xalq hakimiyyətinin və insan hüquqlarının qorunduğu demokratik bir cəmiyyətin əsasını qoydu. O dövrün mürəkkəb geosiyasi şəraitinə, daxili və xarici təhdidlərə baxmayaraq, Azərbaycan xalqı bir daha sübut etdi ki, müstəqillik onun üçün yalnız siyasi status deyil, həm də tarixi haqq, mənəvi dəyər və ali idealdır.Bu gün müsəlman Şərqində ilk parlamentli respublika olan Azərbaycan Xalq Cümhuriyyətinin yaranmasından 107 il ötür. Zəngin dövlətçilik ənənələrinə malik xalqımız tarixinin müxtəlif dövrlərində zamanın çağırışları ilə böyük imperiyaların tərkibinə daxil olsa da, azadlıq və müstəqillik ideyası heç vaxt unudulmamışdır. Azərbaycan Xalq Cümhuriyyəti də məhz XIX əsrin sonları və XX əsrin əvvəllərində baş verən mədəni-siyasi yüksəliş mərhələsinin, milli özünüdərkin və azadlıq ruhunun məntiqi nəticəsi kimi meydana çıxmışdı.Rusiyada çarizmin süqutundan sonra bolşeviklərin hakimiyyəti ələ keçirməsi ilə keçmiş imperiya ərazisində mürəkkəb geosiyasi vəziyyət yaranmışdı. Dünyanın aparıcı dövlətlərinin Bakı neftinə marağının siyasi çarpışmaları daha da gərginləşdirdiyi bir şəraitdə Azərbaycanın tərəqqipərvər siyasi elitası müstəqil milli dövlətçiliyin yaradılması naminə birləşdi.1918-ci il mayın 28-də Azərbaycanın müstəqilliyini bəyan edən İstiqlal Bəyannaməsi qəbul edildi. Yeni qurulan Xalq Cümhuriyyəti üzərinə götürdüyü çətin və mühüm missiyanı imkanlarının ən son həddində çalışaraq şərəflə yerinə yetirdi. İlk parlament və hökumət təşkil edildi. Ölkənin sərhədləri müəyyənləşdirildi, bayrağı, himni və gerbi qəbul olundu. Azərbaycan dili dövlət dili elan edildi, dövlət quruculuğu sahəsində ciddi addımlar atıldı.Respublikanın ərazi bütövlüyünü və milli təhlükəsizliyi təmin etmək üçün zəruri tədbirlər görüldü. Qısa müddətdə yüksək döyüş qabiliyyətinə malik hərbi hissələr yaradıldı, milli xüsusiyyətlərə və demokratik prinsiplərə uyğun dövlət orqanları quruldu, maarif və mədəniyyətin inkişafı məqsədilə önəmli qərarlar qəbul olundu. Mövcudluğunun ilk günlərindən demokratiya prinsiplərinə əsaslanan Azərbaycan Xalq Cümhuriyyəti bütün ölkə vətəndaşlarına bərabər hüquqlar verərək irqi, milli, dini, sinfi bərabərsizliyi aradan qaldırdı.Ancaq birinci respublika cəmi 23 ay yaşaya bildi. 1920-ci il aprelin 28-də bolşevik Rusiyasının işğalına məruz qalaraq müstəqilliyini itirdi.Azərbaycan dövlət müstəqilliyini təxminən 70 il sonra - 1991-ci ildə bərpa edə bildi. Lakin əsl müstəqilliyimiz 1993-cü ildə xalqımız Ulu Öndər Heydər Əliyevi hakimiyyətə dəvət edəndən sonra başladı. Azərbaycan dövləti özünü Xalq Cümhuriyyətinin siyasi və mənəvi varisi elan etdi.Ümummilli Lider xilaskarlıq missiyasını üzərinə götürərək respublikanı çətin sınaqlardan uğurla çıxardı, dövlət müstəqilliyini qorudu və möhkəmləndirdi. İndi çoxəsrlik tarixinin ən qüdrətli dövrünü yaşayan Azərbaycan İkinci Qarabağ müharibəsində şanlı Qələbə qazanaraq xəyalları reallığa çevirdi, suverenliyini və ərazi bütövlüyünü tam bərpa etdi.Dövlətimizin başçısı, Müzəffər Ali Baş Komandan İlham Əliyevin prezident seçilməsinin 20-ci ildönümündə Xankəndi, Xocalı, Ağdərə, Xocavənd şəhərlərində və Əsgəran qəsəbəsində dövlət Bayrağımızı ucaltması tariximizə daha bir unudulmaz hadisə kimi yazıldı. Hazırda isə azad olunmuş ərazilərə Böyük Qayıdış proqramı müvəffəqiyyətlə icra olunur.Bu gün müasir Azərbaycan 107 il əvvəl Xalq Cümhuriyyəti qurucularının arzuladığı güclü, dünyada sayılıb-seçilən dövlətdir. Müasir Azərbaycan dövləti hərtərəfli və dinamik inkişaf yolundadır. İqtisadiyyatdan tutmuş ordu quruculuğuna, təhsildən tutmuş beynəlxalq nüfuza qədər bütün sahələrdə mühüm nailiyyətlər əldə olunub. Prezident İlham Əliyevin rəhbərliyi ilə respublikamız regionun aparıcı dövləti olmaqla yanaşı, beynəlxalq miqyasda da söz və nüfuz sahibinə çevrilib. Azərbaycan bu gün öz milli maraqlarını əsas tutaraq, müstəqil və prinsipial siyasət yürüdən nadir ölkələrdən biridir.Ulu Öndər Heydər Əliyevin əsasını qoyduğu və Prezident İlham Əliyevin uğurla davam etdirdiyi siyasi kurs sayəsində Azərbaycanın dövlət müstəqilliyi dönməz xarakter almış, sarsılmaz ideoloji-siyasi təməllər üzərində qurulmuşdur. Bu siyasət nəticəsində Azərbaycan yalnız regional deyil, həm də qlobal səviyyədə etibarlı tərəfdaş, sülh və əməkdaşlıq təşəbbüslərinin fəal iştirakçısı kimi tanınır.28 May – Müstəqillik Günü Azərbaycan xalqı üçün sadəcə təqvimdəki bir tarix deyil, milli qürurun, dövlətçilik şüurunun və müstəqil yaşamaq haqqının simvoludur. Bu gün xalqımız 28 May - Müstəqillik Gününü böyük sevinc, xüsusi əhvali-ruhiyyə və sonsuz fəxarətlə qeyd edir. Üçrəngli Bayrağımız işğaldan azad edilmiş torpaqlarımızda da əzəmətlə dalğalanır.Müstəqil Azərbaycan hər birimizin qürur mənbəyidir. Müstəqillik ən böyük dəyərimiz və sərvətimizdir. Xalqımız qanı-canı bahasına əldə etdiyi bu sərvəti əzmlə qoruyur və qoruyacaq. ",2025-07-24 17:29:51.755495
 İKTA-da təcrübəçilərə beynəlxalq reytinqlərlə bağlı təlim keçilib ,https://xeberler.az/new/details/ikta-da-tecrubecilere-beynelxalq-reytinqlerle-bagli-telim-kecilib--35306.htm,https://xeberler.az/img/mid/42580.jpg,27-05-2025, 18:45,TƏDBİRLƏR ,"Azərbaycanın telekommunikasiya və poçt xidmətləri üzrə tənzimləyici qurumu İnformasiya Kommunikasiya Texnologiyaları Agentliyində (İKTA) istehsalat təcrübəsində olan tələbələr üçün Azərbaycanın beynəlxalq reytinqlərdəki mövqeyi ilə bağlı məlumatlandırıcı sessiya təşkil edilib.Xeberler.az bildirir ki, Agentliyin İqtisadi təhlil şöbəsinin əməkdaşları tərəfindən keçirilən təlimdə Dünya Bankı Qrupunun “Business Ready” hesabatı, bu sənədin ölkəmiz və dünya iqtisadiyyatı üçün əhəmiyyətindən söz açılıb.Bildirilib ki, “Business Ready” hesabatı dünya ölkələri üçün 3 mərhələdə açıqlanacaq və ümumilikdə təxminən 180 ölkəni əhatə edəcək. İlkin olaraq ötən il 50 iqtisadiyyat üzrə göstəricilər açıqlanıb. Bu il isə Azərbaycan da daxil olmaqla 58 ölkənin iqtisadi göstəriciləri üzrə məlumatları həmin sənəddə yer alacaq.Məruzəçilərin sözlərinə görə, ölkəmizin bu və bu kimi beynəlxalq reytinqlərdə mövqeyinin yüksəldilməsi üçün Biznes mühiti və beynəlxalq reytinqlər üzrə Komissiya fəaliyyət göstərir. Həmin komissiyanın bir sıra işçi qrupları var və İKTA “İnternetə qoşulma və internet infrastrukturu” İşçi qrupunda təmsil olunur.Təlim çərçivəsində təcrübəçilərin beynəlxalq reytinqlər, İKTA-nın funksiyaları və digər bu kimi məsələlərlə bağlı sualları cavablandırılıb. ",2025-07-24 17:29:53.660874
 Azərbaycanın Qlobal İnnovasiya İndeksində mövqeyinin gücləndirilməsinə dair görüş keçirilib ,https://xeberler.az/new/details/azerbaycanin-qlobal-innovasiya-indeksinde-movqeyinin-guclendirilmesine-dair-gorus-kecirilib--35305.htm,https://xeberler.az/img/mid/42578.jpg,27-05-2025, 17:01,TƏDBİRLƏR ,"İnnovasiya və Rəqəmsal İnkişaf Agentliyi (İRİA), Əqli Mülkiyyət Agentliyi və Ümumdünya Əqli Mülkiyyət Təşkilatının (ÜƏMT) iştirakı ilə Azərbaycanın Qlobal İnnovasiya İndeksində (Qİİ) mövqeyinin gücləndirilməsinə həsr olunmuş videokonfrans keçirilib.Xeberler.az məlumat verir ki, görüşün keçirilməsində başlıca məqsəd ölkəmizin sözügedən qlobal reytinqdə göstəricilərinin təhlili, əldə edilmiş nailiyyətlər və qarşıda duran çağırışlarla əlaqədar fikir mübadiləsinin aparılması olub.İRİA-nın sədri Fərid Osmanov onlayn toplantı zamanı Azərbaycanda innovasiya və rəqəmsallaşma istiqamətində son illərdə görülən işlər haqqında məlumat verib. O, Qİİ-nin ölkəmiz üçün əhəmiyyətini vurğulayıb və Agentliyin aidiyyəti üzrə dövlət qurumları ilə bu sahədə koordinasiyalı fəaliyyətin həyata keçirildiyini diqqətə çatdırıb: “Qlobal İnnovasiya İndeksindəki mövqeyimiz ölkəmizdə müxtəlif qurumların innovasiya istiqamətində fəaliyyətinin bir vəhdət olaraq təcəssümüdür. İRİA bu qurumlar arasında əməkdaşlığı möhkəmləndirərək növbəti illərdə daha yaxşı nəticə edilməsinə mühüm töhfə vermək niyyətindəndir”.Əqli Mülkiyyət Agentliyinin Aparat rəhbəri Xudayat Həsənli çıxışında ÜƏMT ilə Azərbaycanın müvafiq qurumları arasında effektiv məlumat mübadiləsi və əməkdaşlığın qurulduğunu bildirib. Bundan əlavə, o, Azərbaycan haqqında məlumatların etibarlı mənbələrdən götürülməsinə əsaslanan yanaşmanın vacibliyini vurğulayıb. X.Həsənli qeyd edib ki, Qİİ üzrə koordinasiyanın gücləndirilməsi məqsədilə Biznes Mühiti və Beynəlxalq Reytinqlər üzrə Komissiyanın nəzdində Əqli Mülkiyyət Məsələləri üzrə Xüsusi İşçi qrup yaradılıb. Bu xüsusda Qlobal İnnovasiya İndeksi üzrə Əlaqələndirmə qrupunun mütəmadi iclasları keçirilir və gündəmdə olan mövzular müzakirə edilir.Daha sonra ÜƏMT-nin nümayəndəsi Həbib Asan çıxış edərək bildirib ki, Qİİ sadəcə bir göstərici deyil, eyni zamanda, effektiv siyasətlərin tətbiqi nəticəsində sosial, iqtisadi və texnoloji sahədə əldə edilən, ən əsası, insanların həyatını müsbətə doğru dəyişən uğurlardır.Videokonfransın davamında ÜƏMT-nin ölkələrlə Qİİ müstəvisində fəaliyyət mexanizmini əks etdirən təqdimat nümayiş etdirilib. ÜƏMT-nin eksperti Saşa Vunş Azərbaycanın Qİİ-dəki mövqeyi, irəliləyiş əldə edilən istiqamətlər və inkişaf üçün yüksək potensialı olan sahələrin təhlilini aparıb. İnteraktiv müzakirə formatında keçən təqdimatda müxtəlif dövlət qurumlarının nümayəndələrinin sualları cavablandırılıb, çağırışlar və imkanlar ətrafında fikir mübadiləsi aparılıb, həmçinin növbəti məsləhətləşmələr üçün fəaliyyət planı müəyyən edilib. ",2025-07-24 17:29:55.502755
 Osman Gündüz: Ali təhsil planlamasında ciddi ziddiyyətlər var ,https://xeberler.az/new/details/osman-gunduz:-ali-tehsil-planlamasinda-ciddi-ziddiyyetler-var--35304.htm,https://xeberler.az/img/mid/35519.jpg,27-05-2025, 15:59,MÜSAHİBƏ ,"""Hə il tələbə qəbulu mövsümü yaxınlaşanda hamı hökumətin verəcəyi plan yerlərini gözləyir. Ali məktəblərə qəbul üzrə Nazirlər Kabinetinin müəyyən etdiyi plan yerləri, əslində, ölkənin gələcək əmək bazarının “çertyoju”dur. Əmək bazarının formalaşmasına təsir edən ən ciddi qərarlardan birisi məhz budur. Amma bu “çertyoj”da ciddi uyğunsuzluqlar var"". Xeberler.az bildirir ki, bu sözləri Azərbaycan İnternet Formunun Prezidenti, ekspert Osman Gündüz deyib. Osman Gündüzün sözlərinə görə, hökumət təkcə dövlət hesabına oxuyacaq tələbələrin sayını deyil, hətta öz pulu ilə oxuyacaq tələbələrin sayını da müəyyən edir. Hər universitet üçün bəlli bir kvota müəyyən olunur: ""Universitetlər Elm və Təhsil Nazirliyinə tələbatla bağlı təklif verir, Elm və Təhsil Nazirliyi bu təklifləri araşdırıb özü qrar verir və Nazirlər Kabinetinə göndərir, Nazirlər Kabineti bunu bazarın perspektiv tələbləri baxımından araşdırıb qərar verir və Dövlət İmtahan Mərkəzinə göndərir. DİM isə plan yerlərini elan edir və ona uyğun müsabiqə əsasında qəbul aparır. Yəni imkanı olan, təhsilə investisiya yatıran, akademik vəziyyəti normal olan, əlavə kampuslar tikən universitet özəl formada, müxtəlif təhsil formaları ilə təhsil almaq istəyənləri özü universitetə qəbul edə bilməz"". Ekspert bildirib ki, digər ziddiyyət isə təhsilin forması ilə bağlıdır: ""Bunu da hökumət müəyyən edir. Yəni hökumət verdiyi plan yerlərində hələlik ali təhsil üçün əyani və qiyabi təhsil formasını məqbul hesab edib. Qanunvericilikdə nəzərdə tutulsa da, imkanı olanlar distant təhsil forması üzrə təhsil xidməti verə bilməz, bunu hökumət qadağan edib. Bizim hökumət ölkədə və xaricdə distant formada oxuyanların diplomunu tanımır. Burada hansı akademik müstəqillikdən, hansı muxtariyyatlıqdan söhbət gedə bilər. Universitetlər var ki, distant infrastruktur formalaşdırmaq üçün, irəli getmək üçün milyonlarla investisiya qoyublar. Bildiyim qədər UNEC, BDU, AzTU, ADA günü sabahdan distant formada təhsilə hazırdırlar. Amma bu universitetlərə distant təhsillə bağlı qadağa var. Onlar bu xidməti verib kadr hazırlaya, maliyyə resursları formalaşdıra bilməzlər"". Osman Gündüzün sözlərinə görə, absurd vəziyyət həm də onunla bağlıdır ki, hökumət son 3-4 ildə regionlarda keyfiyyətli internet üçün milyonlarla investisiya yatırıb, indi ən ucqarda olanların da, baha olsa da keyfiyyətli və dayanıqlı internetə çıxışı var amma bu keyfiyyətli internet üzərindən təhsil xidməti, faydalı xidmətlər almaq əvəzinə məcburdur ki, TikTok üzərində “otursun”: ""Regionlarımızda, Rusiyada və qonşu ölkələrdə xeyli sayda gənclər, azərbaycanlı ailələrin övladları var ki onlar ödəniş etməyə hazırdırlar və bizim universitetlərdə distant formada təhsil almağı arzulayırlar. Düşünürəm ki, əgər bu il də universitetlərə distant üçün plan yerləri ayrılmayacaqsa onda universitetlərin özlərinin pilot qaydada xarici tələbələrin distant forma üzrə qəbulunu aparması faydalı və doğru olardı. Bəlkə də belə bir təcrübə və münasibətlər formalaşandan sonra hökumətimiz distantla bağlı mühiti qaydaya salar, universitetləri arxadan zorla tutub saxlamaqdan əl çəkər. Əgər biz doğrudan da bilikli və rəqabətədavamlı cəmiyyət qurmaq istəyiriksə, ali təhsil sistemində daha çevik, daha şəffaf və bazar yönümlü qərarlar verilməlidir. O cümlədən distant təhsil üçün pilot layihələrə icazə verilməlidir. Əks halda, biz universitetlərimizin rəqabətə davamlılığını təmin edə bilməyəcəyik"". ",2025-07-24 17:29:56.318455
 “Map AYNA” sistemi yenilənib ,https://xeberler.az/new/details/map-ayna-sistemi-yenilenib--35303.htm,https://xeberler.az/img/mid/42576.jpg,27-05-2025, 15:48,E - HÖKUMƏT ,"Sərnişinlərin ictimai nəqliyyatla bağlı məlumatları rahat şəkildə əldə edə biləcəyi “Map AYNA” sistemi yenilənib və funksionallığı artırılıb.Xeberler.az bildirir ki, bu barədə Azərbaycan Yerüstü Nəqliyyat Agentliyindən məlumat verilib.Qeyd edək ki, ictimai nəqliyyat barədə rəqəmsal informasiya “ayna.gov.az” internet resursunda “Avtobus marşrut xətləri” başlığı altında yayımlanır.Hazırda qeyd edilən platforma vasitəsilə sərnişinlər seçdikləri dayanacaq məntəqəsi, həmin dayanacaqdan keçməklə fəaliyyət göstərən marşrutların daşıyıcısı, hərəkət sxemi, tarifi və dayanacaqları haqqında məlumat əldə edə bilərlər. Belə ki, sərnişinlər dayanacaq məntəqəsini seçərək həmin ərazidən keçən marşrutları görürlər.Bununla yanaşı, sərnişinlər platformada yer alan “Rəy bildirin” funksiyasından istifadə etməklə marşrut xətti barədə təkliflərini və şikayətlərini də qeyd edə bilərlər. ",2025-07-24 17:29:56.828859
 BANM-in rektoru “Kiber Suverenlik” konfransında iştirak edib ,https://xeberler.az/new/details/banm-in-rektoru-kiber-suverenlik-konfransinda-istirak-edib--35302.htm,https://xeberler.az/img/mid/42574.jpg,27-05-2025, 15:47,TƏHLÜKƏSİZLİK ,"BANM-in rektoru Elmar Qasımov Naxçıvan şəhərində Azərbaycan Kibertəhlükəsizlik Təşkilatları Assosiasiyasının və Milli Kibertəhlükəsizlik Mərkəzinin birgə təşkilatçılığı ilə keçirilən “Kiber Suverenlik” konfransında iştirak edib.Xeberler.az bildirir ki, konfransın açılış mərasimində çıxış edən Elmar Qasımov kibertəhlükəsizlik sahəsində milli maraqların qorunması, texnoloji müstəqilliyin gücləndirilməsi və bu istiqamətdə elmi-tədris müəssisələrinin rolu ilə bağlı fikirlərini bölüşüb.Qeyd edək ki, konfransın əsas məqsədi ölkənin kibertəhlükəsizlik ekosisteminin inkişafına töhfə verən dövlət qurumları, özəl sektor nümayəndələri və ekspertlərlə birgə kiber suverenlik mövzusunda dərin müzakirələrin aparılmasıdır.  ",2025-07-24 17:29:57.752129
 “MPAY” QSC təşkilati-hüquqi formasını dəyişməsinə görə qiymətli kağızları dövriyyədən çıxarılır ,https://xeberler.az/new/details/mpay-qsc-teskilati-huquqi-formasini-deyismesine-gore-qiymetli-kagizlari-dovriyyeden-cixarilir--35301.htm,https://xeberler.az/img/mid/42572.jpg,27-05-2025, 14:02,PROQRAMLAR ,"“MPAY” Qapalı Səhmdar Cəmiyyəti (QSC) təşkilati-hüquqi formasını dəyişdirərək Məhdud Məsuliyyətli Cəmiyyətə (MMC) çevrilməsi prosesinə başlayıb.Xeberler.az bildirir ki, şirkətin bununla əlaqədar olaraq, sahib olduğu Azərbaycan Respublikasının Mərkəzi Bankı tərəfindən qeydiyyata alınmış dövlət qeydiyyat nömrəsi AZ1002022130 olan 1,000.00 AZN nominal dəyərli, ümumi 1000 sayda səhmləri dövriyyədən çıxarılır.Qeyd edək ki, “MPAY” QSC Azərbaycanda ödəniş xidmətləri sahəsində fəaliyyət göstərən aparıcı şirkətlərdən biridir. Azərbaycan Respublikasının qanunvericiliyinə uyğun olaraq təsis edilmiş şirkətə Azərbaycan Mərkəzi Bankının İdarə Heyətinin 11 iyul 2024-cü il tarixli qərarı ilə elektron pul təşkilatı fəaliyyətini həyata keçirmək üçün müddətsiz lisenziya verilmiş və o, elektron ödənişlər, ödəniş sistemləri və maliyyə texnologiyaları sahəsində ixtisaslaşıb.“MPAY” hazırda özünəxidmət nağd ödəniş köşkləri şəbəkəsini və “MPAY” elektron pulqabı/onlayn ödəniş platformasını özündə birləşdirir. Şirkət, həmçinin mpay.az veb-saytı və “MPAY” mobil tətbiqi vasitəsilə istifadəçilərə müxtəlif ödəniş xidmətləri təqdim edir.   “MPAY”in Azərbaycan daxilində bir neçə filialı və ödəmə məntəqəsi mövcuddur. Şirkətin əsas məqsədi müştərilərinə hər yerdə rahatlıqla xidmət göstərməkdir.“MPAY” QSC-nin ödəniş köşkləri şəbəkəsi Bakı, Abşeron və Sumqayıt bölgələrində 1 700-dən artıq, ölkə üzrə isə 3000-ə qədərdir. Bu köşklər vasitəsilə istifadəçilər kommunal xidmətlər, mobil rabitə, internet, kabel televiziyası, bank xidmətləri və digər ödənişləri sürətli həyata keçirə bilərlər. 2024-cü ilin sentyabr ayında ""MPAY"" terminalları Naxçıvan Muxtar Respublikasında da fəaliyyətə başlamışdır. Bu, şirkətin ödəniş xidmətlərinin ölkənin bütün ərazisini əhatə etdiyini göstərir.“MPAY” QSC Azərbaycanın ən qabaqcıl ödəniş və maliyyə xidmətləri şirkətlərindən biri olmağı hədəfləyir, müştərilərinə təhlükəsiz, innovativ və rahat maliyyə həlləri təqdim etməyə çalışır. Şirkət regionda maliyyə sistemlərinin inkişafına töhfə verməyi və öz xidmətlərini beynəlxalq bazara təqdim etməyi planlaşdırır.Xatırladaq ki, “MPAY” QSC təsis edilən zaman nizamnamə kapitalının həcmi ilkin olaraq, 2 min manat həcmində müəyyənləşdirilib. 2024-cü ilin iyun ayında isə şirkət nizamnamə kapitalını 1 mln manata qədər artırıb.Şirkət mütəmadi olaraq öz müştərilərini və maraqlı tərəfləri bu barədə məlumatlandırmaq, həmçinin bütün hüquqi prosedurların düzgün həyata keçirildiyini bildirmək məqsədilə mətbuatda məlumat yayımlayır. ",2025-07-24 17:29:58.209993
 Məhkumluq haqqında arayışın İKZF-yə rəqəmsal təqdim edilməsi mümkün olub ,https://xeberler.az/new/details/mehkumluq-haqqinda-arayisin-ikzf-ye-reqemsal-teqdim-edilmesi-mumkun-olub--35300.htm,https://xeberler.az/img/mid/42569.jpg,27-05-2025, 13:52,E - HÖKUMƏT ,"Dövlət qurumları arasında əməkdaşlıq şəraitində “mygov” platformasında rəqəmsal xidmətlərin əhatə dairəsi genişlənməkdə davam edir.Xeberler.az İnnovasiya və Rəqəmsal İnkişaf Agentliyi və Azərbaycan Respublikası İpoteka və Kredit Zəmanət Fondunun birgə məlumatına əsasən xəbər verir ki, platformada yeni istifadəyə verilmiş funksionallıq vasitəsilə vətəndaşlar “mygov”dan əldə etdikləri məhkumluq haqqında arayışı İpoteka və Kredit Zəmanət Fondu ilə birbaşa rəqəmsal şəkildə paylaşa bilərlər.Əvvəllər bu arayışı fiziki formada təqdim etmək zəruri idisə, artıq bu proses tamamilə rəqəmsallaşdırılıb. Bununla da satmaq öhdəliyi ilə kirayə mexanizmindən faydalanmaq istəyən vətəndaşların İpoteka və Kredit Zəmanət Fonduna kağız daşıyıcıda təqdim etməli olduğu sənədlərin sayı sıfıra enib. Məhkumluq haqqında elektron arayışı həm “mygov” veb portalı, həm də mobil tətbiqi vasitəsilə paylaşmaq mümkündür.Yeni xidmət İpoteka və Kredit Zəmanət Fondu, Daxili İşlər Nazirliyi və İnnovasiya və Rəqəmsal İnkişaf Agentliyi arasında əməkdaşlıq çərçivəsində həyata keçirilib.Xidmətin istifadə qaydası aşağıdakı mərhələləri əhatə edir:- “mygov” platformasında “Xidmətlər” bölməsinə daxil olunur.- “Məhkumluq haqqında arayış” seçilir.- “Tarixçə” bölməsindən müvafiq arayışa keçid edilir.- “Paylaş” funksiyası seçilir.İpoteka və Kredit Zəmanət Fondu seçilir və arayış elektron şəkildə göndərilir.Əgər vətəndaşın məhkumluq haqqında arayışı “mygov” platformasında mövcud deyilsə, platformadan arayışın əldə olunması üçün müraciət edə bilərlər.Qeyd edək ki, tətbiq olunan bu kimi rəqəmsal həllər vətəndaş məmnuniyyətinin artırılması, onların vaxt və resurslarına qənaət edilməsi, eləcə də kağız sərfiyyatının azaldılması kimi məqsədlərə xidmət edir. ",2025-07-24 17:29:59.177929
" Son dörd ayda “e-sosial” portalından 5,1 milyon dəfə istifadə olunub ","https://xeberler.az/new/details/son-dord-ayda-e-sosial-portalindan-5,1-milyon-defe-istifade-olunub--35299.htm",https://xeberler.az/img/mid/42568.jpg,27-05-2025, 11:38,E - HÖKUMƏT ,"Əmək və Əhalinin Sosial Müdafiəsi Nazirliyinin “e-sosial” internet portalında qeydiyyatdan keçən aktiv istifadəçilərin sayı 2,4 milyonu ötüb.Xeberler.az bildirir ki, Nazirliyin İctimaiyyətlə əlaqələr şöbəsindən verilən məlumata görə, 2019-cu ildə istifadəyə verilən portal ölkənin sosial reyestri olmaqla, vətəndaşlara onlara dair toplanmış bütün sosial məlumatlara (əmək müqaviləsi, fərdi uçot, pensiya kapitalı, sosial təminat və s. üzrə) çıxış və yaranan sosial-əmək hüquqlarının təminatına nəzarət imkanı yaradır.E-sosial portalı üzərindən pensiya, müavinət, təqaüd, əlillik, reabilitasiya, məşğulluq, iş yeri və s. barədə müxtəlif növdə elektron arayış əldə etmək də mümkündür.Bu ilin yanvar-aprel aylarında portaldan 5,1 milyon dəfə istifadə olunub. ",2025-07-24 17:29:59.784264
 Prezident Laçın Elektrik Şəbəkəsi Rəqəmsal İdarəetmə Mərkəzinin açılışında iştirak edib ,https://xeberler.az/new/details/prezident-lacin-elektrik-sebekesi-reqemsal-idareetme-merkezinin-acilisinda-istirak-edib--35298.htm,https://xeberler.az/img/mid/42567.jpg,27-05-2025, 11:11,TƏDBİRLƏR ,"Azərbaycan Respublikasının Prezidenti İlham Əliyev mayın 27-də Laçın Elektrik Şəbəkəsi Rəqəmsal İdarəetmə Mərkəzinin açılışında iştirak edib.Xeberler.az məlumat verir ki, “Azərişıq” Açıq Səhmdar Cəmiyyətinin sədri Vüqar Əhmədov dövlətimizin başçısına görülən işlər barədə məlumat verdi.Bildirildi ki, Laçın Elektrik Şəbəkəsi Rəqəmsal İdarəetmə Mərkəzindən şəhərin ərazisində yerləşən istehlakçıların - yeni salınan yaşayış komplekslərinin, tikintisi aparılan sənaye və sosial təyinatlı infrastrukturun, kənd təsərrüfatı və turizm obyektlərinin, xüsusən əhalinin elektrik enerji təchizatının fasiləsizliyinin və dayanaqlılığının təmin olunması nəzərdə tutulur. Mərkəz elektrik şəbəkəsinin vəziyyəti haqqında bütün məlumatları toplayan və emal edən, eləcə də avadanlığın rəqəmsal formatda idarə olunmasını təşkil edən nəzarət, mühafizə və idarəetmə sistemlərinin innovativ həll layihəsidir. Burada hər birinin gücü 1600 kVA olan iki ədəd güc transformatoru, müasir avadanlıqlarla təchiz olunmuş 35 kV-luq və 0,4 kV-luq qapalı paylayıcı qurğular quraşdırılıb. Mərkəzin elektrik təchizatı üçün “Laçın” yarımstansiyasından 4,8 km uzunluğunda ikidövrəli elektrik verilişi xətləri çəkilib. Burada quraşdırılan müasir avadanlıq bütün texnoloji ölçmələrin yüksək dəqiqliyini və vahidliyini təmin edir ki, bu isə öz növbəsində şəbəkənin etibarlı istismarını dəstəkləməklə yanaşı, elektrik enerjisinin ötürülməsi zamanı itkilərin və ümumi istismar xərclərinin azaldılmasına şərait yaradır.Mərkəzdə, həmçinin istehlakçıların elektrik enerjisi verilişində planlı fasilələrin yaranması barədə onlayn qaydada əvvəlcədən məlumatlandırılma imkanı yaradılıb. Bərpaolunan enerji mənbələrinin şəbəkələrə inteqrasiya edilməsi prosesi Rəqəmsal İdarəetmə Mərkəzində avtomatik idarə olunduğundan elektrik enerjisi təchizatında fasilələrin yaranması tam aradan qaldırılır. Alınan və ötürülən elektrik enerjisinin miqdarına görə yarımstansiya işinin multifunksional rejimdə qurulmasını, həmçinin cihaz və avadanlıqların qarşılıqlı koordinasiyasını tam təmin edən mərkəz vasitəsilə əməliyyatların paylayıcı şəbəkənin tələblərinə avtomatik uyğunlaşdırılması həyata keçirilir. Bununla yanaşı, informasiya və texniki təhlükəsizlik sistemlərinin qərarvermə qabiliyyəti, yaşıl enerji mənbələrinin şəbəkəyə inteqrasiyası da icra olunur. Mərkəzdə yerləşən yarımstansiya qapalı tiplidir və idarəetmə əməliyyatları məsafədən həyata keçirildiyindən daimi işçi heyətinə ehtiyac olmur. ",2025-07-24 17:30:00.283009
 DİN: Ötən gün bank kartlarından 12 min manata yaxın pul oğurlanıb ,https://xeberler.az/new/details/din:-oten-gun-bank-kartlarindan-12-min-manata-yaxin-pul-ogurlanib--35297.htm,https://xeberler.az/img/mid/37682.jpg,27-05-2025, 11:06,TƏHLÜKƏSİZLİK ,"Mayın 26-da ayrı-ayrı vətəndaşların müxtəlif kiber üsulla 3926, 3000, 999, 932, 900, 670, 650, 412, 403, 393, 271, 200, 66, 61 manat pul vəsaitləri bank kartlarından oğurlanıb.Xeberler.az məlumat verir ki, bu barədə DİN-in mətbuat xidmətindən bildirilib.""Naməlum nömrələrdən gələn zəng və mesajlara qarşı diqqətli olun, təhlükə var. Bank kartının üzərindəki CVV/CVC, SMS vasitəsilə göndərilən OTP kodları məxfi məlumatlardır. Bu məlumatlar naməlum şəxslərə verildiyi halda hesabınızda olan pullar, yaxud pul yoxdursa, kredit formasında Sizə zərər vuracaqlar.Bir daha vətəndaşlara şübhəli zənglərdən gələn cəlbedici qazanc, sığorta, viza işləri, bank hesablarının möhkəmləndirilməsi, mədaxil üzrə ödənişlərlə əlaqəli təkliflərə diqqətlə yanaşmağı tövsiyə edirik. Naməlum zənglərlə, mesajlarla danışıq, yazışma aparılmamalıdır, dərhal bloklanmalıdır"", - deyə məlumatda qeyd edilib. ",2025-07-24 17:30:03.087308
 İKTA operator və provayder əməkdaşları üçün təlim təşkil edib ,https://xeberler.az/new/details/ikta-operator-ve-provayder-emekdaslari-ucun-telim-teskil-edib--35296.htm,https://xeberler.az/img/mid/42563.jpg,27-05-2025, 11:04,TƏDBİRLƏR ,"Ölkəmizdə fəaliyyət göstərən internet telekommunikasiya xidməti göstərən operator və provayderlərin əməkdaşları üçün keçirilən təlimlər davam etdirilir.Xeberler.az bildirir ki, Azərbaycanın telekommunikasiya və poçt sahəsində tənzimləyici qurumu olan İnformasiya Kommunikasiya Texnologiyaları Agentliyi (İKTA) mütəxəssislərinin iştirakı ilə reallaşan növbəti təlimdə iştirakçılara Agentliyin təqdim etdiyi elektron xidmətlər və tətbiq edilən həllərdən biri olan hesabat doğrulama aləti haqqında məlumat verilib.Bildirilib ki, İKTA-nın elektron xidmətlərindən biri məlumat toplama sistemidir. Bu sistem vasitəsilə internet telekommunikasiya xidməti göstərən operator və provayderlər tərəfindən öz fəaliyyətləri haqqında təqdim edilən məlumatlar tənzimləyici qurumun internet telekommunikasiya bazarı ilə bağlı dolğun məlumatlı olmasına, istehlakçı hüquqlarının qorunması və bərabər mühitin formalaşdırılmasına şərait yaradır.Həmçinin qeyd edilib ki, operator və provayderlərin təqdim etdikləri məlumatların səhihliyinin avtomatik yoxlanılması üçün İKTA əməkdaşları innovativ metodlara əsaslanan xüsusi həll istifadəyə veriblər. Həmin həll qəbul edilən məlumatların qısa zamanda operativ və obyektiv yoxlanılmasına imkan verir.Eyni zamanda təlim vaxtı tənzimləyici qurum tərəfindən tətbiq edilən yeniliklərin istifadə imkanları praktik olaraq nümayiş etdirilib, iştirakçıları bu istiqamətdə maraqlandıran suallar cavablandırılıb.Xidmət keyfiyyətinin yaxşılaşdırılması və ədalətli tənzimlənmənin tətbiqi naminə belə təlimlərin davamlı olması qərara alınıb.Xatırladaq ki, İnformasiya Kommunikasiya Texnologiyaları Agentliyi ölkədə informasiya-kommunikasiya texnologiyaları və rabitə (telekommunikasiya və poçt) sahələrində tənzimləmə və nəzarəti, eləcə də radiospektr idarəçiliyini həyata keçirir. ",2025-07-24 17:30:04.826411
 OpenAI Cənubi Koreyada ofis açacaq ,https://xeberler.az/new/details/openai-cenubi-koreyada-ofis-acacaq--35295.htm,https://xeberler.az/img/mid/42562.jpg,27-05-2025, 09:32,TEXNOLOGİYA ,"OpenAI Cənubi Koreyada ilk ofisini açmaq və ölkədə artan ChatGPT tələbatını qarşılamaq məqsədilə hüquqi şəxs yaratmaq qərarına gəlib.Xeberler.az bildirir ki, OpenAI-nin məlumatına görə, Cənubi Koreya ABŞ-dan sonra ChatGPT-yə ən çox abunəçi sayına malik ikinci ölkədir. Şirkət həmçinin ölkədə əməkdaşlıqları dəstəkləmək üçün işçi heyəti də işə götürməyə başlayıb və yaxın aylarda əlavə məlumatları açıqlayacaq.OpenAI-nin baş strateji direktoru Ceyson Kvon bildirib ki, ""Koreyanın tam spektrli süni intellekt ekosistemi silikon texnologiyasından proqram təminatına, tələbələrdən yaşlılara qədər AI-nin əhəmiyyətli təsir göstərə biləcəyi dünyada ən perspektivli bazarlardan biridir.""Bu il əvvəllər OpenAI Cənubi Koreya üzrə çat proqramı operatoru Kakao ilə birlikdə süni intellekt məhsullarının hazırlanacağını elan etmişdi.Ceyson Kvon Seoul-da əsas müxalif Demokratik Partiya və hakim Xalq Gücü Partiyasının rəsmiləri ilə görüşlər keçirəcək. ",2025-07-24 17:30:06.153907
 BDU əməkdaşları “Huawei”in sertifikatına layiq görülüblər ,https://xeberler.az/new/details/bdu-emekdaslari-huaweiin-sertifikatina-layiq-gorulubler--35294.htm,https://xeberler.az/img/mid/41590.jpg,26-05-2025, 20:06,TƏDBİRLƏR ,"Bakı Dövlət Universitetinin (BDU) əməkdaşları “Huawei” şirkəti tərəfindən təşkil olunan beynəlxalq onlayn təlim proqramını uğurla başa vurublar.Xeberler.az məlumat verir ki, təlim çərçivəsində iştirakçılar süni intellekt sahəsində HCIA-AI (Huawei Certified ICT Associate – Artificial Intelligence) üzrə intensiv hazırlıq keçib və bu sahədə rəsmi beynəlxalq sertifikata layiq görülüblər.HCIA-AI təlim kursu iştirakçılara maşın öyrənməsi və dərin öyrənmə alqoritmlərinə əsaslanan süni intellekt həllərinin hazırlanması, təkmilləşdirilməsi və tətbiqi sahəsində nəzəri biliklər və praktiki bacarıqlar qazandırıb. Bu təşəbbüs BDU-da müasir texnologiyaların təhsil mühitinə inteqrasiyası və aparıcı texnologiya şirkətləri ilə davamlı və strateji tərəfdaşlığın gücləndirilməsi istiqamətində atılmış mühüm addım kimi qiymətləndirilir.Təlimlər nəticəsində əldə olunmuş bilik və bacarıqlar universitetdə süni intellektin tətbiqi ilə bağlı yeni yanaşmaların formalaşmasına, innovativ tədris modellərinin yaradılmasına və rəqəmsal transformasiyanın sürətləndirilməsinə töhfə verəcək. BDU-nun beynəlxalq əməkdaşlıq və qabaqcıl texnologiyaların tətbiqi istiqamətində atdığı bu addım universitetin rəqəmsal gələcəyinin formalaşmasına xidmət edir.Proqramın koordinasiyası BDU-nun Keyfiyyət Təminatı Mərkəzi və İnformasiya Texnologiyaları Mərkəzi tərəfindən təmin olunub. ",2025-07-24 17:30:07.589786
 “Süni intellekt: nəzəriyyədən praktikaya” konfransı keçirilib ,https://xeberler.az/new/details/suni-intellekt:-nezeriyyeden-praktikaya-konfransi-kecirilib--35293.htm,https://xeberler.az/img/mid/42558.jpg,26-05-2025, 20:05,SÜNİ İNTELLEKT VƏ DATA ,"NDU-da “Süni intellekt: nəzəriyyədən praktikaya” II Beynəlxalq elmi konfransı keçirilib.Xeberler.az məlumat verir ki, əvvəlcə Memarlıq və mühəndislik fakültəsinin tələbələrinin süni intellekt proqramı ilə hazırlanan yaradıcılıq nümunələrindən ibarət sərgiyə baxış olub. Sərgidə moderator robot “Banu”, radio siqnal ilə idarə olunan robot qol, müasir gömrük sistemi, CNC printer – lazer, hərbi sənaye üçün müdafiə sistemi, rəssam printer, ağıllı ev, ağıllı şəhər, NDU üçün prototip tramvay, ağıllı dayanacaq, ağıllı avtomobil dayanacaqları, ağıllı eynək, süni intellekt modeli–proqram, tullantı qablardan filament istehsal edən qurğu nümayiş olunub.“Süni intellekt: nəzəriyyədən praktikaya” II Beynəlxalq elmi konfrans süni intellekt sistemlərinin müxtəlif sahələrdə tətbiqi ilə bağlı videoçarxın izlənilməsi ilə başlanıb.Konfrans ilk robot moderator qadın ""Banu""nun təqdimatında baş tutub.Əvvəlcə Ümummilli Lider Heydər Əliyevin və şəhidlərimizin əziz xatirəsi bir dəqiqəlik sükutla yad edilib, Dövlət Himni səsləndirilib.Naxçıvan Dövlət Universitetinin rektoru Elbrus İsayev qeyd edib ki, süni intellektlə bağlı maarifləndirmə işində ali təhsil müəssisələrinin də qarşısında mühüm vəzifələr dayanır. Bu mənada konfrans tədqiqatçılar üçün bilik və təcrübə mübadiləsi imkanı yaratmaqla yanaşı, eyni zamanda, yeni tədqiqat istiqamətlərinin təməlini qoymaq üçün də əhəmiyyətli platformadır. Həmçinin bu sahədə tədqiqatlar aparmaq, kadrlar hazırlamaq, süni intellekt ekosisteminin formalaşmasında iştirakçı tərəf olmaq üçün uğurlu təşəbbüsdür.Elbrus İsayev qeyd edib ki, artıq universitetdə tədris olunan ixtisaslarda süni intellekt seçmə fənn olaraq şaxələndirilib. İki gün ərzində keçirilən bu əlamətdar tədbir də xüsusi mahiyyət daşıyır. “Ötən il olduğu kimi, bu il də ev sahibliyi etdiyimiz konfrans vasitəsilə müxtəlif ölkələrdən olan tədqiqatçılar arasında əməkdaşlıq əlaqələri inkişaf etdiriləcək, elmi yeniliklər geniş auditoriya ilə paylaşılacaq. Həmçinin gənc tədqiqatçıları elmi fəaliyyətə təşviq edərək, onların süni intellekt sahəsində daha da ixtisaslaşmasına şərait yaradacaq”, – deyə rektor bildirib.Naxçıvan Muxtar Respublikası rəqəmsal inkişaf və nəqliyyat nazirinin müavini, nazir səlahiyyətlərini icra edən Azər Məmmədrəhimov deyib ki, Naxçıvan Dövlət Universiteti süni intellekt sahəsində məqsədyönlü fəaliyyətlər həyata keçirir. Universitet nazirlik ilə sıx əməkdaşlıq edir, tələbələrinə yeni təcrübələr qazandırır. Sərgi və konfrans da öz növbəsində süni intellektin yeni idarəetmə, yeni baxış modelini zəngin proqramı ilə ictimailəşdirir və maariflənmədə xüsusi rol oynayır.Azərbaycan Respublikası Elm və Təhsil Nazirliyi (ARETN) İdarəetmə Sistemləri İnstitutunun baş direktoru, akademik Əli Abbasov müasir dövrdə insan fəaliyyətinin bütün sahələrinə sürətlə nüfuz edən süni intellekt texnologiyalarının inkişafından danışıb, Prezident İlham Əliyevin 2025-ci il 19 mart tarixli Sərəncamı ilə təsdiq edilən “Azərbaycan Respublikasının 2025-2028-ci illər üçün süni intellekt Strategiyası”ndan irəli gələn vəzifələrdən söz açıb.Türkiyənin İstanbul Universiteti – Cərrahpaşanın rektoru, professor Nuri Aydın, Rusiyanın “Cənub” Universitetinin rektoru professor İmran Əkbərov, Gümüşhane Universitetinin rektoru, professor Oktay Yıldız məruzə ilə çıxış ediblər. Natiqlər konfransı süni intellektin nəzəri və texniki aspektlərini əhatə edən elmi fikir mübadiləsi aparmaq üçün əhəmiyyətli platforma adlandırıblar. Universitetin intellektual yöndə təşəbbüskar layihələrə ev sahibliyi etməsini yüksək dəyərləndiriblər.Elbrus İsayev konfransın təşkilində əməyi olan əməkdaşlara təşəkkürnamələr, həmçinin tərəfdaşlara göstərdiyi dəstəyə görə hədiyyələr təqdim edib. Konfrans proqramı çərçivəsində Naxçıvan Dövlət Universiteti ilə İstanbul Universiteti – Cerrahpaşa, Gümüşhane Universiteti, ARETN İdarəetmə Sistemləri İnstitutu arasında birgə təhsil və elmi-tədqiqat fəaliyyətlərində əməkdaşlıq istiqamətində ayrı-ayrılıqda Əməkdaşlıq memorandumları imzalanıb.Sonra bölmə iclasları olub. İki gün davam edəcək bölmə iclaslarında Azərbaycanın və dünyanın müxtəlif ölkələrinin elm-təhsil müəssisələrinin tədqiqatçılarının üz-üzə və onlayn (hibrid) iştirakı ilə ümumilikdə 4 salonda, 26 paneldə çıxışlar olacaq. 59 təşkilatın 282 tədqiqatçısı tərəfindən 210 tədqiqat üzrə məruzələr dinləniləcək. Konfransın sonunda iştirakçılara sertifikatlar təqdim ediləcək.“Süni intellekt: nəzəriyyədən praktikaya” II Beynəlxalq elmi konfransında Azərbaycanın 33 elm-təhsil müəssisəsindən nümayəndə iştirak edir. ",2025-07-24 17:30:08.507027
 “Azərbaycan Dəmir Yolları – 145 illik inkişaf yolu” adlı müsabiqə keçiriləcək ,https://xeberler.az/new/details/azerbaycan-demir-yollari-–-145-illik-inkisaf-yolu-adli-musabiqe-kecirilecek--35292.htm,https://xeberler.az/img/mid/42554.jpg,26-05-2025, 17:58,TƏDBİRLƏR ,"“Azərbaycan Dəmir Yolları” QSC (ADY) Mətbuat Şurası ilə birlikdə media subyektlərinin (qəzet, jurnal, informasiya agentliyi, internet informasiya resursu, TV və radio) təmsilçiləri arasında Azərbaycan milli mətbuatının 150 illiyi münasibətilə “Azərbaycan Dəmir Yolları – 145 illik inkişaf yolu” mövzusunda araşdırma müsabiqəsi keçirir.Xeberler.az məlumat verir ki, müsabiqə üzrə istiqamətlər aşağıdakılardır:1. Azərbaycan Dəmir Yollarının 145 illiyi: Tarixi araşdırma2. Azərbaycanın geosiyasi mövqeyi: ADY-nin beynəlxalq dəhlizlərin inkişafında rolu3. ADY-ın fəaliyyətində rəqəmsal həllərin tətbiqiYuxarıda sadalanan istiqamətlərə ayrı-ayrılıqda (konkret götürülməklə) və ümumi şəkildə (hər biri eyni müsabiqə materialında olmaqla) istinad edilə bilər.Müsabiqə üzrə mükafatlandırmaMüsabiqə üzrə mükafatlandırma aşağıdakı qaydada aparılacaq:I yer, 3 nəfər (qəzet, jurnal, informasiya agentliyi, internet informasiya resursu) – hər biri 1000 manat, 3 nəfər (TV və radio) – hər biri 1000 manatII yer, 3 nəfər (qəzet, jurnal, informasiya agentliyi, internet informasiya resursu) – hər biri 700 manat, 3 nəfər (TV və radio) – hər biri 700 manatIII yer, 3 nəfər (qəzet, jurnal, informasiya agentliyi, internet informasiya resursu) – hər biri 500 manat, 3 nəfər (TV və radio) – hər biri 500 manatMüsabiqə şərtləriMüsabiqəyə təqdim olunmuş yazılarda üstünlük veriləcək; nəzərdə tutulan istiqamətləndirici mövzuların dolğun əhatə edilmə səviyyəsinə; analitik keyfiyyətlərə, faktların düzgün təhlilinə; faktlardan istifadə xüsusiyyətlərinə və araşdırmanın keyfiyyətinə; ifadə vasitələrinin zənginliyinə; oxucu üçün məlumatlılıq dərəcəsinə; qabaqcıl dünya təcrübəsi ilə məzmunlu müqayisənin aparılmasına.Müsabiqəyə 26 may 2025-ci il tarixindən 1 iyul 2025-ci il tarixinədək qəzet, jurnal və informasiya agentliklərində, xəbər saytlarında yayımlanacaq analitik yazılar, həmçinin telekanallarda efirə veriləcək videomateriallar, radiolarda səsləndiriləcək audiomateriallar buraxılacaq.Müsabiqə üçün dil və janr məhdudiyyəti nəzərdə tutulmur.Yazılar 9-11 min işarədən (1 A3 formatlı qəzet vərəqindən) çox olmamalıdır. Telekanal və radio materialları üçün həcm məhdudiyyəti yoxdur.Müsabiqə materiallarında “Azərbaycan Dəmir Yolları” QSC və Mətbuat Şurasının “Azərbaycan Dəmir Yolları – 145 illik inkişaf yolu” mövzusundakı birgə müsabiqəsinə təqdim olunur” qeydi yer almalıdır.Müsabiqə materialının yayımlandığı media subyekti media reyestrindən keçməlidir. Adı media reyestrində olmayan media subyektlərində yayımlanmış materiallar müsabiqə materialı kimi nəzərə alınmayacaq.Müsabiqə materialının müəllifi konkret media subyektində çalışmalı və material onun çalışdığı media subyektində yayımlanmalıdır.Yazıların təqdim edilməsiMüsabiqə üçün yazı və multimedia materiallarının təqdimatı 2 yolla aparılır – şəxsən və elektron qaydada.Yazılar şəxsən təqdim edilərkən təqdimat zərfində yer almalıdır; müəllifin konkret media subyektində işləməsi və ya əməkdaşlıq etməsi barədə sənədin (vəsiqənin və ya media subyektindən arayışın) surəti; şəxsin şəxsiyyət vəsiqəsinin surəti; şəxsin əlaqə vasitələri – ev və iş telefonu, mobil telefonu; müsabiqə üçün verilmiş yazının dərc olunduğu qəzet və jurnalın 1 nüsxəsi, multimedia materialının diski; materialın yazılı formada A4 formatlı kağız vərəqində 3 nüsxəsi (nüsxələrdə müəllifinin adı göstərilməməlidir); diskdə materialın elektron forması (“Times New Roman” şriftində, müəllifin adı qeyd olunmaqla); yazı elektron media resursunda yayımlanıbsa, diskdə yazının linki göstərilməlidir.Yazılar və multimedia materialları elektron qaydada təqdim edilərkən aşağıdakılar nəzərə alınmalıdır.Təqdimatda yer almalıdır: müsabiqə yazısı (“Word” faylında, imzasız); müsabiqə yazısının yayımlandığı qəzetin, jurnalın nüsxəsi (PDF, JPG, yaxud “Word” faylında); yazı elektron media resursunda, TV və ya radioda yayımlanıbsa, bunu təsdiqləyən link və sair vasitələr; yazı və ya multimedia materialının müəllifinin şəxsiyyət vəsiqəsi, iş vəsiqəsi və ya müəllifin KİV-də çalışdığını təsdiqləyən digər sənəd (PDF, JPG, yaxud “Word” faylında); yazı müəllifinin əlaqə vasitələri (PDF, JPG, yaxud “Word” faylında) əlavə olunmalıdır.Müsabiqəyə yazılar və multimedia materialları [email protected] elektron ünvanına göndərilməlidir. Müsabiqə üçün materiallar həm şəxsən, həm də elektron poçt vasitəsilə 26 may 2025-ci il tarixindən 1 iyul 2025-ci il tarixinədək, həftənin iş günləri saat 11:00-dan 17:00-dək Bakı şəhəri, Məmməd Araz, 4 ünvanında – Azərbaycan Mətbuat Şurasında qəbul ediləcək.Təqdimat prosesində müsabiqə şərtlərinin hər hansı birinin yerinə yetirilməməsi qaydaların pozulması kimi qiymətləndiriləcək və yazı qəbul edilməyəcək. ",2025-07-24 17:30:09.735398
 İşgüzar qadınlar növbəti dəfə “SHE Congress”də bir araya gəldi ,https://xeberler.az/new/details/isguzar-qadinlar-novbeti-defe-she-congressde-bir-araya-geldi--35291.htm,https://xeberler.az/img/mid/42553.jpg,26-05-2025, 17:56,İKT QADINLAR ,"Ölkənin lider mobil operatoru “Azercell Telekom” MMC-nin rəqəmsal transformasiya tərəfdaşlığı ilə növbəti “She Congress” baş tutdu. 500-dən çox qadının iştirak etdiyi tədbir maraqlı çıxışlar, panel müzakirələri və interaktiv sessiyalarla yadda qaldı.“Bu Gündən Kənar – Gələcəyə Qalanı Yaratmaq” (“Beyond Now – Creating What Lives On”) şüarı altında keçirilən konqresdə Azercell şirkətini Hüquq və Data Strategiyası üzrə Baş direktor Şirin Əliyeva və Korporativ və Marketinq Kommunikasiyaları Departamentinin direktoru Sona Abbasova təmsil etdilər.Çıxışı zamanı Şirin Əliyeva Azercell-in telekommunikasiya sektorundakı lider mövqeyindən danışdı: “Azercell olaraq biz telekommunikasiya xidmətləri təqdim etməklə yanaşı sosial rifahın gücləndirilməsi və insan potensialının inkişafına töhfə veririk. Texnologiyanın, xüsusilə də süni intellektin bu qədər sürətlə həyatımıza nüfuz etdiyi bir dövrdə inanırıq ki, heç bir texnoloji yenilik insan duyğularını, empatiya və yaradıcılığını əvəz edə bilməz. Məhz buna görə həyata keçirdiyimiz hər bir təşəbbüs insan mərkəzli yanaşmaya əsaslanmalı və rifahın yüksəldilməsinə xidmət etməlidir.”Konqres çərçivəsində təşkil olunan “İlk Açıq Qapı – Tağıyevin İrsi” adlı panel müzakirəsi Azərbaycan qadınının təhsil tarixinə həsr olundu. Panelin moderatoru Sona Abbasova bildirdi ki, Tağıyev “yumşaq güc”ün canlı təcəssümü idi. Cəmiyyətin mövcud stereotiplərinə və müqavimətinə baxmayaraq, o, 100 il əvvəl qadınların təhsil almasının vacibliyini anlayır və bu istiqamətdə cəsarətli addımlar atırdı. Bakı Media Mərkəzinin icraçı direktoru Orman Əliyev çıxışında xeyriyyəçi Zeynalabdin Tağıyevin həyat və fəaliyyətindən bəhs edən bədii filmə toxundu. O, əsərin yalnız bir tarixi şəxsiyyətin ömür yolunu deyil, həm də xeyriyyəçinin qadınların təhsil alması uğrunda apardığı mübarizə və qarşılaşdığı çətinlikləri əks etdirdiyini vurğuladı. Tağıyevin “Bir qadına təhsil verərsənsə, bir millətə təhsil vermiş olarsan” fikri bu gün də öz aktuallığını qoruyur.“Tağıyev” filminin ssenari müəllifi İsmayıl İmanov isə çıxışında bildirdi ki, aradan 100 il keçməsinə rəğmən qızların təhsil almasına münasibətdə bəzi stereotiplər hələ də qalmaqdadır.Cəfər Cabbarlının “Almaz” əsərinin motivləri əsasında çəkilmiş “Vətəndaş A” serialında baş rolu canlandıran aktrisa Günəş Təkin də bu fikri bölüşərək qeyd etdi ki, əsərdə əks olunan bir sıra problemlərin bu gün də aktual olmasının əsas səbəbi valideynlərin düşüncə tərzində mövcud olan stereotiplərdir.Çıxışında müasir dövrdə qadınların təhsili mövzusuna toxunan ADA Universitetinin prorektoru Vəfa Kazdal gənc qızlar üçün seçim azadlığı və özünəinam hissinin formalaşmasına şərait yaradılmasının vacibliyini vurğuladı. O bildirdi ki, bu imkanların genişləndirilməsi təkcə fərdi deyil, cəmiyyətin ümumi inkişafı baxımından da böyük əhəmiyyət daşıyır.Panelin növbəti iştirakçısı - “Huma Quşu” Təhsilə Yardım Fondunun İdarə Heyətinin üzvü Səidə Abdullayeva fondun yaranma tarixi, fəaliyyəti və Azercell ilə tərəfdaşlığı barədə məlumat verdi. O bildirdi ki, fondun dəstəyi ilə artıq bir çox gənc qız xaricdə təhsil imkanı qazanıb və bu təşəbbüslər qadınların innovasiya və texnologiya sahələrində irəliləməsinə töhfə verir. ",2025-07-24 17:30:10.779421
 “Bakcell” regionun ən nüfuzlu innovasiya sammitinin tərəfdaşı olacaq ,https://xeberler.az/new/details/bakcell-regionun-en-nufuzlu-innovasiya-sammitinin-terefdasi-olacaq--35290.htm,https://xeberler.az/img/mid/42550.jpg,26-05-2025, 17:19,MOBİL RABİTƏ ,"İnnovasiya və sürət lideri “Bakcell” regionun ən nüfuzlu innovasiya tədbiri -“INMerge” Sammitinin tərəfdaşı olacaq. Sammit çərçivəsində “Bakcell”in dəstəyi ilə baş tutacaq.“Telco 2 Techco” panel müzakirəsində şirkətin baş icraçı direktoru Klaus Müller çıxış edəcək. Tədbirdə qlobal texnologiya və telekommunikasiya şirkətlərinin nümayəndələrinin iştirakı nəzərdə tutulur.  Panel müzakirəsi zamanı dəyişən dünyada baş verən çağırışlar, telekommunikasiya sənayesindən texnologiya sənayesinə keçid, son dövr yeniliklər, süni intellekt əsaslı məhsul və xidmətlərlə bağlı müzakirələr aparılacaq.“Bakcell” innovasiya və süni intellekt əsaslı həllərlə Azərbaycanın rəqəmsal transformasiyası və texnologiya ekosisteminin inkişafında yaxından iştirak edir. Bu həllər şirkətin həm əməliyyat proseslərində, həm də “Bakcell”in müştərilərinə təqdim etdiyi gündəlik məhsul və xidmətlərində öz əksini tapır. Eyni zamanda, şirkətin dayanıqlı inkişaf və korporativ sosial məsuliyyət strategiyası çərçivəsində innovasiyalar və süni intellekt ilə bağlı geniş, əhatəli fəaliyyət planı həyata keçirilir.“Paşa Holding” tərəfindən 29-30 sentyabr tarixlərində təşkil olunacaq “INMerge” Sammiti Cənubi Qafqaz və Mərkəzi Asiyada innovasiya, texnologiya və sahibkarlıq sahələrində liderləri, startapları, investorları və dövlət nümayəndələrini bir araya gətirən ən mühüm texnoloji tədbirdir. Builki “INMerge” Sammitində 5000-dən çox iştirakçı, 150-dən artıq spiker və 100-dən çox startapın iştirakı nəzərdə tutulur. Sammit zamanı iştirakçılar ən son trendlər, süni intellekt, data analitika, kibertəhlükəsizlik və digər aktual mövzular üzrə fikir mübadiləsi aparacaq, eləcə də qlobal əməkdaşlıq imkanlarını müzakirə etmək imkanı əldə edəcəklər.""Bakcell"" haqqında""Bakcell"" Azərbaycanın ilk və ən böyük özəl telekommunikasiya şirkətidir. Hazırda şirkət üç milyondan çox müştərini yüksəkkeyfiyyətli və sürətli telekommunikasiya xidmətləri ilə təmin edir. Ölkə iqtisadiyyatının qeyri-neft sektorunun ən böyük investorlarından biri olan ""Bakcell"" süni intellekt əsaslı innovativ həllərlə Azərbaycanın dayanıqlı inkişafına töhfə verir.""Bakcell"" müxtəlif ölkələrdə telekommunikasiya, enerji, yüksək texnologiyalar və tikinti sahələrində fəaliyyət göstərən ""NEQSOL Holding"" beynəlxalq şirkətlər qrupunun tərkibinə daxildir. ",2025-07-24 17:30:11.271538
 “Nar”ın əsas tərəfdaşlığı ilə “TEDx Sumgait” tədbiri uğurla başa çatıb ,https://xeberler.az/new/details/narin-esas-terefdasligi-ile-tedx-sumgait-tedbiri-ugurla-basa-catib--35289.htm,https://xeberler.az/img/mid/42549.jpg,26-05-2025, 17:15,PROQRAMLAR ,"Sərfəli xidmətləri ilə abunəçilərinə ən yaxın mobil operator olan “Nar”ın əsas tərəfdaşlığı ilə keçirilən “TEDxSumgait” tədbiri bu il də ilhamverici çıxışlar və maraqlı ideyalarla yadda qaldı.Təxminən 500-dən çox iştirakçının qatıldığı tədbirdə 8 spiker səhnəyə çıxaraq builki mövzu – “Təsadüf | Kəpənək effekti” barədə şəxsi təcrübə və baxışlarını bölüşdülər. İki hissədən ibarət proqramda müxtəlif peşə sahələrini təmsil edən spiker çıxışları ilə yanaşı, musiqili fasilələr və interaktiv anlar da iştirakçılar tərəfindən maraqla qarşılandı. Qeyd edək ki, ilk dəfə 2019, daha sonra 2023-cü ildə keçirilmiş “TEDxSumgait” artıq şəhər üçün ənənəvi və gözlənilən layihələrdən birinə çevrilib.Tədbirin açılışında çıxış edən “Nar”ın İctimaiyyətlə əlaqələr və korporativ ünsiyyət departamentinin direktoru Hökümə Kərimova bildirib: “Nar olaraq gənclərin bilik və bacarıqlarının inkişafına, intellektual mühitin formalaşmasına hər zaman xüsusi önəm veririk. “TEDx” kimi platformalara dəstəyimiz də bu istiqamətdə atılmış ardıcıl və məqsədli addımlarımızdan biridir”.“TEDxSumgait”ın əsas tərəfdaşı olan “Nar” cəmiyyətin müxtəlif təbəqələrinə xitab edən sosial təşəbbüslərə verdiyi dəstəklə tanınır. Bu tərəfdaşlığın məqsədi isə gəncləri və öyrənməyə həvəsli insanları bir araya gətirmək idi. “Nar”ın dəstəyi ilə gerçəkləşən sosial layihələr haqqında daha ətraflı məlumatı buradan əldə edə bilərsiniz.Hazırda 2,2 milyon abunəçiyə yüksəkkeyfiyyətli rabitə xidmətləri göstərən “Nar” son 6 ildə Müştəri Loyallığı İndeksinə görə ölkədə lider mobil operatordur. Mobil operatormüştəriyönümlülük strategiyasına sadiq qalaraq sərfəli qiymət qarşılığında üstün xidmət təqdim edir. ",2025-07-24 17:30:11.878047
 Osman Gündüz: 2-ci Superkompüter Mərkəzini quracaq şirkət bəlli olub ,https://xeberler.az/new/details/osman-gunduz:-2-ci-superkomputer-merkezini-quracaq-sirket-belli-olub--35288.htm,https://xeberler.az/img/mid/42069.jpg,26-05-2025, 15:18,TEXNOLOGİYA ,"""Azərbaycanda süni intellekt ekosistemin inkişafı üçün strateji əhəmiyyət daşıyan GPU əsaslı iki Superkompüter Mərkəzinin yaradılması prosesi gedir. Xatırladıram ki, c dəstəyi ilə Caspel şirkəti tərəfindən qurulan ilk Superkompüter Mərkəzinin artıq hazır olduğu bildirilir"". Xeberler.az bildirir ki, bu sözləri Azərbaycan İnternet Formunun Prezidenti, ekspert Osman Gündüz deyib. Ekspertin sözlərinə görə, şirkət ən çətin mərhələni - NVİDİA H200 çiplərinin ABŞ-dan lisenziya əsasında ölkəyə gətirilməsi mərhələsini başa çatdırıb: ""Bu Superkompüter Mərkəzi İqtisadiyyat Nazirliyinin İnformasiya Texnologiyaları və Məlumat İdarəetmə Mərkəzinin inzibati binasında yerləşəcək. DELL texnologiyası əsasında qurulacaq Mərkəz əsasən dövlət qurumlarının süni intellekt layihələri üçün nəzərdə tutulub. Layihəyə 10 milyon manat dəyərində maliyyə ayrılıb. Yaxın günlərə açılışı nəzərdə tutulub"". osman Gündüz bildirib ki, 2-ci Superkompüter Mərkəzini quracaq şirkət də bəlli olub: ""Bununla bağlı AZCON tabeliyində AzInTelecom MMC ilə “İnnovativ Layihələr Mərkəzi” şirkəti arasında 7 milyon manatlıq müqavilə bağlanıb. “İnnovativ Layihələr Mərkəzi” şirkəti bir neçə data infrastrukturla bağlı layihələr üzrə də AzİnTelecom-la əməkdaşlıq edib. İkinci Superkompüter Mərkəzi isə Süni İntellekt Strategiyasında nəzərdə tutulduğu kimi Rəqəmsal İnkişaf və Nəqliyyat Nazirliyi tərəfindən dəstəklənir və həm də İRİA və AI Lab-ın süni intellekt layihələrinin həyata keçirilməsi üçün nəzərdə tutulub. Bu Mərkəz əsasən startaplar, innovasiya subyektləri və biznes layihələri, həmçinin dövlət layihələri üçün nəzərdə tutulur.  Burada Lenovo texnologiyası və NVIDIA H200 GPU çipləri istifadə ediləcək.Hələlik bu çiplərin ABŞ-dan lisenziyalarının alınması və ölkəyə gətirilməsi ilə bağlı məlumatlar verilməyib"". Ekspert qeyd edib ki, hazırda hər iki mərkəzdə xidmət tariflərinin formalaşdırılması mərhələsi gedir. Bu tariflərin əlçatan olması isə süni intellekt sahəsində geniş istifadəni stimullaşdırmaq baxımından böyük əhəmiyyət kəsb edir: ""Bu mərkəzlərin formalaşması ölkədə süni intellekt ekosistemin inkişafı baxımından mühüm əhəmiyyət kəsb edir. Bunların sayəsində yerli süni intellekt layihələri xarici resurslara ehtiyac duymadan ölkə daxilində inkişaf edə biləcək. Dövlətə məxsus data üçün daha təhlükəsiz mühit formalaşacaq. Eyni zamanda, bu infrastruktur Azərbaycanın regionda süni intellekt üzrə rəqabətə davamlılığını təmin edəcək"". ",2025-07-24 17:30:12.611993
 “Nvidia” Çin üçün ucuz AI çipləri buraxacaq ,https://xeberler.az/new/details/nvidia-cin-ucun-ucuz-ai-cipleri-buraxacaq--35287.htm,https://xeberler.az/img/mid/42542.jpg,26-05-2025, 15:07,TEXNOLOGİYA ,"Amerikanın “Nvidia” texnoloji şirkəti Çində bu yaxınlarda məhdud olan H20 modelindən xeyli ucuz olacaq yeni süni intellekt (AI) çip dəstini təqdim etməyi planlaşdırır.Xeberler.az “Reuters”ə istinadən məlumat verir ki, şirkət yeni çip dəstinin kütləvi istehsalına hələ iyun ayında başlamaq niyyətindədir. Bu barədə agentliyə vəziyyətlə tanış olan mənbələr bildiriblər.Qrafik emal bölməsi (GPU) “Nvidia”nın “Blackwell” əsaslı süni intellekt prosessorlarının son nəslinin bir hissəsi olacaq.Bu yeni çip dəsti üçün gözlənilən qiymət diapazonu 6500-8000 dollar arasındadır ki, bu da H20 modelinin 10-12 min dollar qiymət aralığından xeyli aşağıdır. Yeni çip dəstinin qiymətinin azalması onun daha az güclü spesifikasiyası və daha sadə istehsal tələbləri ilə bağlıdır.Məlumata görə, yeni çip dəsti “Nvidia RTX Pro 6000D” server sinifli GPU əsasında qurulacaq və daha təkmil yüksək sürətli yaddaş əvəzinə adi GDDR7 yaddaşından istifadə edəcək. ",2025-07-24 17:30:13.844361
 Sosial şəbəkələrdə İslama qarşı nifrət dolu ifadələr artıb ,https://xeberler.az/new/details/sosial-sebekelerde-islama-qarsi-nifret-dolu-ifadeler-artib--35286.htm,https://xeberler.az/img/mid/42541.jpg,26-05-2025, 12:52,TƏDBİRLƏR ,"“İslamofobiya: Qərəzin ifşa olunması və stiqmaların dağıdılması” adlı beynəlxalq konfrans qlobal səviyyədə artmaqda olan islamofobiya ilə mübarizəyə, həm də rəqəmsal dövrün yaratdığı yeni çağırışlara qarşı ortaq mövqeyimizi ifadə etmək üçün mühüm fürsətdir.Xeberler.az məlumat verir ki, bunu KAICIID-in icraçı Baş katibi vəzifəsini icra edən Antonio De Almeiday Ribeiro “İslamofobiya: Qərəzin ifşa olunması və stiqmaların dağıdılması” adlı beynəlxalq konfrans çərçivəsində təşkil edilən “İslamofobiyada qlobal meyillər: Çağırışlar və cavablar” mövzulu plenar iclasda deyib.Onun sözlərinə görə, rəqəmsal platformalar, əslində, maarifləndirmə və təbliğat üçün böyük potensial daşısa da, təəssüf ki, nifrət nitqi üçün də əlverişli zəminə çevrilib. Sosial şəbəkələrdə İslama qarşı nifrət dolu ifadələr 21 faiz artıb.“Bu vəziyyətlə mübarizə aparmaq üçün rəqəmsal platformalarda maarifləndirmə tədbirlərinin sayını artırmaq, dini liderlərin iştirakı ilə dialoq mühitləri formalaşdırmaq, beynəlxalq əməkdaşlığı gücləndirmək və ortaq mexanizmlər yaratmaq mütləqdir. Dini liderlər ictimai vicdanın formalaşmasında və dəyərlərin qorunmasında mühüm rol oynayırlar. Onların bir araya gətirilməsi, müxtəlif dinlər arasında anlaşma və hörmətin təşviqi, ayrı-seçkiliyə qarşı mübarizədə güclü təsir vasitəsi ola bilər”, - deyə Baş katib əlavə edib. ",2025-07-24 17:30:14.414274
 Ramin Məmmədov: İslamofobiyaya meyillilik rəqəmsal mediada da müşahidə edilir ,https://xeberler.az/new/details/ramin-memmedov:-islamofobiyaya-meyillilik-reqemsal-mediada-da-musahide-edilir--35285.htm,https://xeberler.az/img/mid/42540.jpg,26-05-2025, 12:50,TƏDBİRLƏR ,"İslamofobiyaya meyillilik son illərdə bütün dünyada artır və bu, artıq təkcə fərdi münasibətlər səviyyəsində deyil, rəqəmsal media platformalarında da müşahidə olunur.Xeberler.az məlumat verir ki, bunu Dini Qurumlarla İş üzrə Dövlət Komitəsinin sədri Ramin Məmmədov Bakıda keçirilən “İslamofobiya: Qərəzin ifşa olunması və stiqmaların dağıdılması” adlı beynəlxalq konfransın plenar iclasında deyib.O qeyd edib ki, islamofobiya sadəcə dini dözümsüzlük deyil. Bu, eyni zamanda, sosial-psixoloji problemdir, cəmiyyətlərdə gərginlik və qarşıdurma toxumu səpir. Siyasi və ideoloji məqsədlərlə istifadə olunduqda isə daha təhlükəli forma alır. Qeyri-tolerantlıq bir millətin və ya fərdin problemi deyil, bu, ölkələri geri salan, cəmiyyətlərin inkişafını ləngidən zərərli yanaşmadır.“İslamofobiya ilə mübarizə apararkən onun yalnız təzahürlərinə deyil, eyni zamanda, köklərinə də nəzər salmalıyıq. Bu kökləri anlamaq, onları ifşa etmək və aradan qaldırmaq üçün daha genişmiqyaslı, strateji yanaşmalar tətbiq edilməlidir. Bu məsələdə multikulturalizm təcrübəsi olan ölkələrdən nümunə götürmək böyük əhəmiyyət daşıyır.Azərbaycan bu baxımdan nümunəvi ölkələrdən biridir. Ölkəmizdə yaşayan hər bir şəxs dini və etnik mənsubiyyətindən asılı olmayaraq özünü tamhüquqlu vətəndaş kimi hiss edir. Azərbaycan cəmiyyətində hökm sürən qarşılıqlı hörmət və tolerantlıq, multikultural dəyərlərin dövlət siyasətinin ayrılmaz hissəsi olması islamofobiyaya ən güclü cavablardan biridir.Təəssüflə qeyd etməliyik ki, bəzi hallarda islamofobiyadan siyasi məqsədlər üçün istifadə olunur. Bunun ən bariz nümunəsini Ermənistan tərəfindən işğal dövründə müşahidə etdik. Həmin dövrdə Azərbaycanın dini və mədəni irsi, xüsusilə də məscidlər dağıdılıb, təhqirə məruz qalıb”, - deyə R.Məmmədov vurğulayıb. ",2025-07-24 17:30:14.781145
 Kapital Bank: Saxta lotereya və mükafat yalanlarına inanmayın ,https://xeberler.az/new/details/kapital-bank:-saxta-lotereya-ve-mukafat-yalanlarina-inanmayin--35284.htm,https://xeberler.az/img/mid/42539.jpg,26-05-2025, 11:31,TƏHLÜKƏSİZLİK ,"Kiberdələduzluq internet və rəqəmsal platformalar üzərindən həyata keçirilən, istifadəçiləri aldadaraq maliyyə və ya şəxsi məlumatlarını ələ keçirmək məqsədi daşıyan fəaliyyətlərdir. Müasir dövrün cinayət əməllərindən biri olan kiberdələduzluğun üsulları olduqca çoxdur, xüsusən də sosial şəbəkələrdə. Kapital Bank hər kəsi bu dələduzlq üsullarını bilməyə və diqqətli olmağa çağırır.Saxta lotereyalar, oyunlar və mükafatlar: Brendlər adına yaradılan saxta lotereya, kampaniya səhifələri ilə sosisl şəbəkələrdə tez-tez rastlaşırıq. Bu səhifələrin dizyanında brendin adı, loqosu, rəngləri təqlid edildiyindən istifadəçilər ani diqqətsizliklə dələduzların toruna düşə bilirlər. Mükafat qazandığını və ya lotereyada oynamaq şansı əldə etdiyini düşünənlər reklam edilən keçidə daxil olub kart məlumatlarını qeyd edirlər. Daha sonra isə həmin kartlarda olan vəsaitlər mənimsənilir. Odur ki, sosisl şəbəkələrdə qarşılaşılan reklamlara, səhifələrə olduqca diqqətli yanaşmaq lazımdır. Bunun üçün həmin şirkətin təsdiq edilmiş sosial şəbəkə hesablarına və ya veb-saytına baxmaq kifayətdir. Xüsusən qeyd etmək lazımdır ki, bankların həyata keçirdiyi kampaniya və lotereyalar zamanı müştərilərdən qeydiyyat tələb edilmir. Belə ki, bu zaman kampaniya və ya lotereyanın şərtlərinə cavab verən istifadəçilər müştəri davranışlarına əsasən avtomatik olaraq iştirak şansı qazanırlar. https://kbl.az/kbcfSaxta iş təklifləri: Bu zaman iş axtaran insanlara yüksək maaşlı, asan və ya evdən işləmək vədi ilə saxta iş təklifləri olunur və onlardan CV-ləri, şəxsi məlumatları, bəzənsə ilkin ödəniş tələb edilir. Bu, həm şəxsi məlumatları toplamaq, həm də qarşı tərəfi inandırmaq məqsədi daşıyır. İlk əlaqəyə keçdikdən sonra namizədlərə tapşırıq məqsədi ilə layihə göndərilir. Dələduzlar həmin faylla birgə hədəf şəxsin kompüterinə və ya mobil cihazına gizli kodları özündə daşıyan zərərli proqramlar yükləyirlər. Kodlar cihaza sahibinin xəbəri olmadan uzaqdan nəzarət etmək imkanı verir. Əsas məqsəd qurbanın brauzerindəki hesablardan şəxsi məlumatları oğurlamaqdır. Bu səbəbdən də şübhəli iş təkliflərinə qarşı diqqətli olmaq vacibdir.Ani diqqətsizlik hər kəsi kiberdəluzluğun qurbanına çevirə bilər. Odur ki, hər kəs real həyatda şəxsi təhlükəsizliyini qoruduğu kimi rəqəmsal dünyada da özünü qorumalıdır. Bunun üçün şəxsi məlumatları, kartın üzərindəki CVV/CVC kodu, sms vasitəsilə göndərilən 4 rəqəmli OTP kodu, kartın PIN kodunu, şəxsiyyət vəsiqəsinin FİN nömrəsini üçüncü şəxslərə verməmək, banklar adına hazırlanan və göndərilən qeyri-peşəkar videolara və reklam mətnlərinə inanmamaq lazımdır. Kiberdələduzlar öz niyətlərini həyata keçirmək üçün hipnoz, yalan, manipulyasiya kimi bir çox üsullardan istifadə edirlər. Odur ki, hər kəsin bu mövzuda məlumatlı və diqqəli olması, eləcə də digər şəxsləri də məlumatlandırması olduqca vacibdir.  ",2025-07-24 17:30:15.471630
 CityNet yeni nəsil TV platformasını təqdim edib ,https://xeberler.az/new/details/citynet-yeni-nesil-tv-platformasini-teqdim-edib--35283.htm,https://xeberler.az/img/mid/42538.jpg,26-05-2025, 11:20,TV VƏ RADİO ,"Ölkənin aparıcı internet provayderi CityNet yeni nəsil TV platformasını istifadəyə verib. Platforma istifadəçilərə TV, smartfon, planşet və veb-brauzer üzərindən fasiləsiz izləmə və bir neçə kanala eyni zamanda baxmaq imkanı yaradır. Eyni zamanda, CityNet TV ilə canlı yayımı geri çəkmək, arxivə baxmaq və yaddaşa yazmaq, sevimli kanalları qeyd etmək mümkündür. Platforma çoxsaylı cihaz dəstəyi ilə hər kəs üçün əlçatan bir əyləncə mərkəzi rolunu oynayır.CityNet TV “BluTV”, “Setanta Sports”, “Dizi Channel”, “FilmBox” kimi premium kanalları izləmə imkanı təqdim edir. Bundan əlavə, istifadəçilər platforma üzərindən “YouTube”, “Netflix”, “Amazon Prime”, “Spotify” kimi məşhur tətbiqlərə də rahatlıqla baxa bilərlər. İstifadəçilər CityNet TV xidmətindən müxtəlif rahat üsullarla yararlana bilərlər.Tətbiqi “App Store” və “Google Play” üzərindən müxtəlif cihazlara yükləmək, Smart TV-lərdə birbaşa izləmək mümkündür. Təqdim olunan kontentə həm kabelli, həm də Wi-Fi bağlantılı STB (Set-Top Box) vasitəsilə televizorda baxmaq imkanı da mövcuddur.Daima öz abunəçilərini düşünən CityNet yaxın zamanda TV platformasında istifadəçilərə bir sıra yeniliklər təqdim edəcək.CityNet yüksəksürətli sabit internet, ev telefonu xətti və rəqəmsal TV xidmətləri təqdim edən və daim inkişaf edən internet provayderidir. Qoşulma və ya ətraflı məlumat üçün www.citynet.az saytına keçid edə və ya *1177 ilə əlaqə saxlaya bilərsiniz. ",2025-07-24 17:30:15.856671
 “Aztelekom”un dəstəyi ilə “GAMESUMMIT” keçiriləcək ,https://xeberler.az/new/details/aztelekomun-desteyi-ile-gamesummit-kecirilecek--35282.htm,https://xeberler.az/img/mid/42536.jpg,26-05-2025, 10:19,OYUNLAR ,"AZCON Holding şirkətlərindən olan “Aztelekom” MMC Bakıda keçiriləcək “GAMESUMMIT 2025” oyun festivalının baş sponsoru qismində çıxış edir.Xeberler.az bildirir ki, müasir mədəni tendensiyalarla maraqlananlar üçün həm bilik və təcrübə mübadiləsi, həm də əyləncə imkanı yaradan “GAMESUMMIT” iştirakçılara onlayn oyunlar, e-sport turnirləri, kospley və k-pop yarışmaları, eləcə də maraqlı musiqi çıxışları ilə zəngin proqram təqdim edir.Azərbaycanın rəqəmsal transformasiyasına töhfə verən “Aztelekom” MMC-nin “GAMESUMMIT” tədbirinə baş sponsorluğu şirkətin innovasiya, yaradıcılıq və “Azərbaycan Respublikasında Rəqəmsal İnkişaf Konsepsiyası”na müvafiq olaraq ölkədə sürətlə inkişaf edən rəqəmsal ekosistemi dəstəkləmək məqsədini əks etdirir.Oyun həvəskarlarını, tərtibatçıları və rəqəmsal istedadları bir araya gətirən bu kimi platformaları təşviq etməklə “Aztelekom” yeni nəsil texnologiya mütəxəssislərini həvəsləndirmək və yüksəksürətli bağlantının açdığı imkanları geniş auditoriyaya nümayiş etdirmək niyyətindədir.Qeyd edək ki, uğurla yekunlaşmış “Onlayn Azərbaycan” meqalayihəsinin əsas operatoru olan “Aztelekom” MMC genişzolaqlı və mobil şəbəkə təhlilləri üzrə qlobal şirkət “Ookla” tərəfindən “Ən sürətli Sabit Şəbəkə üzrə Speedtest Mükafatı” (Speedtest Award for Fastest Fixed Network) və rəqəmsal transformasiya məsələləri üzrə 45 illik beynəlxalq təcrübəyə sahib olan nüfuzlu “IDATE” şirkəti tərəfindən “Ev Təsərrüfatlarının Genişzolaqlı İnternetə Qoşulmasının İnkişafı ilə Bağlı Ən Yaxşı Təcrübə” (Best Practice of Home Broadband Development Award) mükafatlarına layiq görülüb. Hər iki mükafat sabit şəbəkə internet provayderinə ölkə tarixində ilk dəfə olaraq təqdim edilib. ",2025-07-24 17:30:16.264053
 DİN: Həftəsonu bank kartlarından 12 min manata yaxın pul oğurlanıb ,https://xeberler.az/new/details/din:-heftesonu-bank-kartlarindan-12-min-manata-yaxin-pul-ogurlanib--35281.htm,https://xeberler.az/img/mid/42304.jpg,26-05-2025, 10:08,TƏHLÜKƏSİZLİK ,"Vətəndaşların bank kartlarından oğurluq davam edir.Xeberler.az bildirir ki, bu barədə Daxili İşlər Nazirliyindən məlumat verilib.Bildirilib ki, bank kartının üzərindəki CVV/CVC, SMS vasitəsilə göndərilən OTP kodları məxfi məlumatlardır:""Bu məlumatlar naməlum şəxslərə verildiyi halda hesabınızda olan pullar, yaxud pul yoxdursa, kredit formasında Sizə zərər vuracaqlar. Mayın 24-də və 25-də ayrı-ayrı vətəndaşların müxtəlif kiber üsulla 4500, 2576, 1413, 698, 606, 574, 240, 239, 202, 150, 122, 100, 95, 90, 66, 57 manat pul vəsaitləri bank kartlarından oğurlanıb.Bir daha vətəndaşlara şübhəli zənglərdən gələn cəlbedici qazanc, sığorta, viza işləri, bank hesablarının möhkəmləndirilməsi, mədaxil üzrə ödənişlərlə əlaqəli təkliflərə diqqətlə yanaşmağı tövsiyə edirik. Naməlum zənglərlə, mesajlarla danışıq, yazışma aparılmamalıdır, dərhal bloklanmalıdır"". ",2025-07-24 17:30:16.924769
 Texas bitcoin ilə bağlı qanun qəbul edib ,https://xeberler.az/new/details/texas-bitcoin-ile-bagli-qanun-qebul-edib--35280.htm,https://xeberler.az/img/mid/42535.jpg,26-05-2025, 09:22,KRİPTOVALYUTA ,"ABŞ-ın Texas ştatının Nümayəndələr Palatası bitcoin ilə strateji ehtiyatının yaradılması haqqında qanun layihəsini qəbul edib.Xeberler.az məlumat verir ki, Qanun layihəsinin müəllifləri, senator Charles Schwertner və Texas Nümayəndələr Palatasının nümayəndəsi Giovanni Capriglione təklif ediblər ki, dövlət xəzinədarlığı son 12 ay ərzində bazar dəyəri 500 milyard dollardan çox olan istənilən kriptovalyutaya investisiya edə bilər. Hazırda bu tələbi ödəyən yeganə kriptovalyuta bitcoin-dir.Qeyd edək ki, səsvermədən əvvəl G.Capriglione Nümayəndələr Palatasına bildirib ki, qanun layihəsi Texasa rəqəmsal innovasiyalarda lider olmağa kömək edəcək. Bitcoin ilə rəsmi ehtiyat yaratmaqla dövlət xəzinədarlığı öz maliyyə strategiyasını rəqəmsal aktivlərlə şaxələndirə biləcək. Qubernator Greg Abbott qanun layihəsini imzalasa, Texas kriptovalyuta ehtiyatının yaradılmasına icazə verən ikinci ABŞ ştatı olacaq. Bunu edən ilk ştat Nyu-Hempşir oldu, burada qubernator Kelly Ayotte may ayında dövlət xəzinədarlığına dövlət büdcəsinin 5%-ə qədərini Bitcoin-ə yatırmağa icazə verən qanunu imzalayıb. ",2025-07-24 17:30:17.503633
 Çində insanabənzər robotların boks yarışı keçirilib ,https://xeberler.az/new/details/cinde-insanabenzer-robotlarin-boks-yarisi-kecirilib--35279.htm,https://xeberler.az/img/mid/42534.jpg,26-05-2025, 08:15,TEXNOLOGİYA ,"Çinin Hancou şəhərində insanabənzər robotların ilk boks yarışı keçirilib. Bu, dünyada robotların ilk döyüş yarışıdır.Xeberler.az məlumat verir ki, Çin Media Qrupun təşkilatçılığı ilə keçirilən yarışda Çinin bir neçə startapının hazırladığı robotlar üz-üzə gəlib.Hazırlıq prosesində sərt təsirlərə məruz qalaraq, robotların dayanıqlılığı yoxlanılıb. Əsas komponentləri qorunmaq üçün onlara qorunma proqramları yazılıb. Robotların yarışlara hazırlanmasında boks mütəxəssislərinin tövsiyələrindən istifadə olunub.Robotlar yarışa hazırlıq məşqlərində kiçik “zədə”lər alsalar da, bu, onların mübarizəsinə mane olmayıb.Yarışda robotlar 8 əsas boks hərəkətini və bir neçə kombinasıyanı nümayiş etdiriblər. Onlar həm fərdi, həm də komanda yarışında “güc”lərini sınayıblar. Robotlar mübarizə apararkən bir neçə dəfə naqdaun vəziyyətinə düşüblər. (Azərtac) ",2025-07-24 17:30:17.814330
 Mask “X”-də yaranan nasazlığa görə öz şirkətlərinə fokuslanacaq ,https://xeberler.az/new/details/mask-x-de-yaranan-nasazliga-gore-oz-sirketlerine-fokuslanacaq--35278.htm,https://xeberler.az/img/mid/41125.jpg,25-05-2025, 11:29,SOSİAL MEDIA ,"Amerikalı sahibkar İlın Mask, ona məxsus “X” sosial şəbəkəsində baş vermiş genişmiqyaslı nasazlıqdan sonra şirkətlərinə daha çox diqqət yetirməyi planlaşdırdığını açıqlayıb.Xeberler.az bildirir ki, Mask bu haqda öz “X” hesabında məlumat verib.“Mən, 24/7 rejimində işləməyə, konfrans zallarında, server otaqlarında və sexlərdə yatmağa qayıdıram. Mən “X”-ə, süni intellekt startapı olan “xAI”-ya, avtomobil istehsalı şirkəti Tesla-ya, həmçinin gələn həftə planlaşdırılan “Starship” raketinin buraxılışına çox diqqət yetirməliyəm. Çünki biz kritik önəmli texnologiyalar tətbiq edirik. Bu həftə “X” platformasında baş verən nasazlıqlar əməliyyatlarda yaxşılaşdırmanın zəruriliyini göstərdi,” – o bildirib.Qeyd edək ki, şənbə günü ABŞ-da təxminən 25,8 min istifadəçi “X” platformasında problemlər olduğunu bildirib. Nasazlıqlar həmçinin Böyük Britaniya, Fransa, Yaponiya və digər ölkələrdə də qeydə alınıb. ",2025-07-24 17:30:18.420956
" “Rəqəmsal tibb 4.0: problemlər, imkanlar və perspektivlər” adlı konfrans keçirilib ","https://xeberler.az/new/details/reqemsal-tibb-4.0:-problemler,-imkanlar-ve-perspektivler-adli-konfrans-kecirilib--35277.htm",https://xeberler.az/img/mid/42533.jpg,25-05-2025, 11:25,TƏDBİRLƏR ,"Elm və Təhsil Nazirliyinin İnformasiya Texnologiyaları İnstitutunda Səhiyyə Nazirliyi, Milli Məclisin Səhiyyə Komitəsi, Milli Onkologiya Mərkəzi, Azərbaycan Tibb Universiteti, İnformasiya Texnologiyaları İnstitutu, Azərbaycan Texniki Universiteti və Biofizika İnstitutunun təşkilatçılığı ilə “Rəqəmsal tibb 4.0: problemlər, imkanlar və perspektivlər” II respublika elmi-praktiki konfransı keçirilib.Xeberler.az bildirir ki, tədbirdə ölkənin müvafiq dövlət qurumlarının rəhbərləri, ali təhsil müəssisələri, AMEA, həmçinin Elm və Təhsil Nazirliyinin elmi-tədqiqat institutlarının alim və mütəxəssisləri, KİV nümayəndələri iştirak edirdilər.Konfransın məqsədi rəqəmsal transformasiya şəraitində Azərbaycanda generasiya olunan böyük həcmli rəqəmsal səhiyyə və tibb məlumatlarının toplanması, emalı və mübadiləsi, süni intellekt texnologiyaları əsasında müxtəlif təyinatlı tibbi informasiya sistemlərinin yaradılması və tətbiqi kimi bir çox elmtutumlu məsələlərin həlli zərurətinə diqqətin artırılması, Sənaye 4.0 çağırışları kontekstində ölkənin səhiyyə infrastrukturunun konseptual və arxitektur-texnoloji əsaslarının formalaşdırılması istiqamətində mövcud problemlərin, imkanların və perspektivlərin müzakirəsi üçün intellektual dialoq platformasının təşkilindən ibarətdir.Tədbirin açılış mərasimində AMEA-nın vitse-prezidenti, ETN İnformasiya Texnologiyaları İnstitutunun baş direktoru, akademik Rasim Əliquliyev çıxış edərək rəqəmsal tibb problemlərinə həsr olunmuş konfransın müvafiq sahədə aparılan tədqiqatlar, əldə olunan nailiyyətlər və mövcud problemlərin müzakirəsi, eləcə də yeni vəzifələrin müəyyənləşdirilməsi baxımından mühüm əhəmiyyət kəsb etdiyini söyləyib.“Son zamanlar ölkəmizdə səhiyyə sahəsində rəqəmsallaşma prosesinin sürətlənməsi, rəqəmsal səhiyyə infrastrukturunun formalaşdırılması istiqamətində genişmiqyaslı layihələrin həyata keçirilməsi, yüksəkixtisaslı kadrların hazırlanması rəqəmsal tibb problemlərinə həsr olunmuş konfransın keçirilməsinin zəruri edirdi”, - deyə alim bildirib.IV Sənaye İnqilabı və süni intellektin təsiri ilə yaranan qabaqcıl texnologiyaların inkişaf etdirilməsinin dövlət siyasətinin prioritet istiqamətlərindən birinə çevrildiyini söyləyən akademik R.Əliquliyev, Cənab Prezident İlham Əliyev tərəfindən 2025-ci ildə bir neçə mühüm strateji sənədin qəbul edildiyini söyləyib. “Azərbaycan Respublikasında Rəqəmsal İnkişaf Konsepsiyası”, “Azərbaycan Respublikasının 2025–2028-ci illər üçün süni intellekt Strategiyası”nın alim və mütəxəssislərin qarşısına mühüm vəzifələr qoyduğunu nəzərə çatdırıb.Müasir dövrdə qlobal çağırışlar kontekstində süni intellektin tibdə tətbiqi məsələsinin daha da aktuallaşdığını vurğulayan akademik R.Əliquliyev ölkəmizdə tibbi informatika, data elmləri, rəqəmsal səhiyyə, kibertəhlükəsizlik, rəqəmsal kriminalistika sahəsində yüksəkixtisaslı kadrların hazırlanmasının vacibliyini də önə çəkib.AR səhiyyə nazirinin müavini. dosent Nadir Zeynalov konfrans iştirakçılarını Səhiyyə naziri Teymur Musayevin adından salamlayıb. Müasir dövrdə rəqəmsallaşmanın cəmiyyətin həyatının bütün sahələrinə nüfuz etdiyini qeyd edən dosent N.Zeynalov rəqəmsal həllərin tibb sahəsində sərhədsiz imkanlar açdığını və strateji əhəmiyyətə malik olduğunu, pasiyentlərə diaqnozun qoyulması, həkimə dəstək göstərilməsi və s. istiqamətlərdə geniş tətbiq olunduğunu vurğulayıb. Əlavə edib ki, rəqəmsal həllər, ekspert sistemləri müalicə üsulunun müəyyənləşdirilməsində yaranan çətinliklər zamanı bu sahədə toplanmış məlumatlardan istifadə etməklə həkimlərə qərarların qəbulu prosesində tövsiyələr verir. Dosent N.Zeynalov ölkənin səhiyyə sistemində toplanan çoxsaylı, müxtəlif təyinatlı məlumatların Big Data əmələ gətirdiyini qeyd edərək bu resursların saxlanması, idarə olunması, konfedensiallığının təmin olunması və rəqəmsal şəkildə arxivləşdirilməsinin gələcək nəsillər üçün məlumat bazasının yaradılmasına imkan verdiyini diqqətə çatdırıb.Hazırda Azərbaycanda bir çox sahələrdə rəqəmsal həllərin tətbiqi məsələlərinə böyük diqqətin ayrıldığını bildirən Nazir müavini xüsusən tibb sahəsində rəqəmsallaşmaya nail olmadan bir çox problemlərin həllinin mümkün olmadığını vurğulayıb.Dosent N.Zeynalov həm tibb elmi, həm də informasiya texnologiyaları sahəsinin aktual elmi və praktiki problemlərinə həsr olunmuş konfransın tibb və İT sahəsinin alim və mütəxəssisləri üçün faydalı olacağına əminliyini ifadə edib, konfransın işinə uğurlar arzu edib.AMEA-nın vitse-prezidenti, ETN Molekulyar Biologiya və Biotexnologiyalar İnstitutunun baş direktoru, akademik İradə Hüseynova çıxış edərək bu gün elm və texnologiyanın sürətli inkişafı ilə süni intellektin həyatın bütün sahələrinə nüfuz etdiyini deyib, həmin texnologiyaların tibbdə tətbiqi ilə bağlı müxtəlif təcrübələrdən bəhs edib. Akademikin sözlərinə görə, rəqəmsal tibbin əsas hədəflərindən biri də süni intellektin, rəqəmsal texnologiyaların bioinformatika, genomika və molekulyar mühəndisliklə sintezi məsələlərinin həllinə nail olmaqdan ibarətdir.“Ölkəmizdə pasiyentlərin həm genetik, həm də tibbi məlumatlarının toplandığı sistemin yaradılmasına böyük ehtiyac duyulur”, - deyən akademik İ.Hüseynova, bu kimi sistemin tətbiqinin pasiyentlərin sağlamlıq problemlərinin daha dəqiq və tez bir zamanda həll edilməsi, səhiyyənin optimallaşdırılması, resurslardan daha səmərəli istifadə olunması üçün geniş imkanlar açdığını vurğulayıb.AMEA-nın vitse-prezidenti rəqəmsal texnologiyaların tibbdə tətbiqinin etik və hüquqi məsələlərinə də toxunaraq ölkəmizdə hələ 1999-cu ildə akademik Cəlal Əliyevin rəhbərliyi ilə UNESCO yanında Bioetika, Elmi Biliklərin və Texnologiyaların Etikası üzrə Azərbaycan Milli Komitəsinin yaradılıdğını xatırladıb. Akademik İ.Hüseynova son illər ETN və AMEA-ya daxil olan elmi müəssisə və təşkilatlarda rəqəmsal texnologiyalar, onların imkanlarının tədqiqi məsələlərinə böyük diqqətin ayrıldığını, çoxsaylı tədbirlərin keçirildiyini qeyd edib. “Bu gün elmi tədqiqat institutları, Səhiyyə Nazirliyinin elmi müəssisələri, eləcə də universitetlərin müvafiq kafedraları rəqəmsal texnologiyaların tibbdə tətbiqi istiqamətində analitik düşüncəyə malik kadrların yetişdirilməsi baxımından səylərini birləşdirməli, səmərəli fəaliyyət göstərməlidir”, - deyə AMEA-nın vitse-prezidenti vurğulayıb.Tədbirdə çıxış edən səhiyyə nazirinin müşaviri Rüfət Hacıəlibəyov dövlətin prioritetlərindən birinə çevrilmiş cəmiyyətinin rəqəmsallaşması məsələsində qarşıya qoyulmuş məqsədlərə nail olmaq üçün rəqəmsal səhiyyənin vacib rol oynadığını diqqətə çatdırıb. Qeyd edib ki, bu vətəndaşların həyat keyfiyyətinin artmasına, həmçinin ölkənin sosial-iqtisadi vəziyyətinin yaxşılaşdırılmasına təsir göstərən mühüm bir amil kimi Azərbaycan Respublikası Prezidenti cənab İlham Əliyev tərəfindən verilmiş müvafiq fərmanlarda öz əksini tapmışdır.R.Hacıəlibəyovun sözlərinə görə, səhiyyədə idarəetmə effektivliyinin, həmçinin tibbi yardım keyfiyyətinin və əlçatanlığının artırılması məqsədlərinə nail olmaq üçün, müəyyən texnoloji həmlə və nəzərdə tutulmuş müddət ərzində irəliləyiş əldə etməyə imkan yaradan, son texnologiyalardan və innovativ yanaşmalardan istifadə etməklə səhiyyə proseslərinin mərhələli rəqəmsallaşmasına böyük tələbat vardır.“Azərbaycanın artan regional rolu müvafiq dövlət orqanları qarşısında mövcud dinamikanın beynəlxalq reytinqlərdə əks olunması ilə bağlı əhəmiyyətli vəzifələr qoyur”, - deyə R.Hacıəlibəyov bildirib.  Səhiyyə, elm, və texnoloji sahələrin nümayəndələrinin qarşılığı əlaqədə “Sağlam vətəndaş, sağlam cəmiyyət, güclü Azərbaycan” prinsipinə əsaslanaraq, əhalinin sağlamlıq vəziyyətinin yaxşılaşdırılmasına və səhiyyə sisteminin davamlı inkişafının təmin edilməsinə öz töhfəsini verəcəklərinə əminliyini ifadə edib. Daha sonra çıxış edən AR Səhiyyə Nazirliyi Ə.Əliyev adına Azərbaycan Dövlət Həkimləri Təkmilləşdirmə İnstitutunun rektoru, professor Nazim Qasımov rəqəmsal texnologiyaların artıq bir neçə ildir tibb təhsil sistemində geniş tətbiq olunmağa başladığını və əhəmiyyətli töhfələr verdiyini qeyd edib. O, tibb üzrə kadrların yetişdirilməsində çoxpilləli sistemin tətbiq olunduğunu bildirərək müasir informasiya texnologiyalarının cərrahi prosesləri vizuallaşdırmaq baxımından geniş imkanlar açdığını diqqətə çatdırıb. Süni intellektin təhlükələrindən danışan Rektor tibbdə rəqəmsal texnologiyaların tətbiqinin bir sıra peşələrin də sıradan çıxmasına səbəb ola biləcəyini də vurğulayıb. Qeyd edib ki, tibbdə tətbiq olunan müasir texnologiyaları sistemləşdirməklə və təhlükələri aradan qaldıraraq düzgün istiqamətləndirməklə yüksək nəticələr əldə etmək mümkündür: “Hesab edirəm ki, tibb təhsilində bu innovativ üsulların tətbiqi daha da dərinləşməli və bu texnologiyalar geniş istifadə olunmalıdır”.Azərbaycan Tibb Universitetinin tədris işləri üzrə prorektoru, professor Nazim Pənahov çıxış edərək tədbir iştirakçılarını universitetin rektoru, professor Gəray Gəraybəylinin adından salamlayıb. O, müasir dövrdə elmin və texnologiyanın sürətli inkişafının həyatın bütün sahələrinə, xüsusilə də səhiyyə sisteminə ciddi təsir göstərdiyini qeyd edib. Konfransın rəqəmsal tibbin aktual problemlərinin müzakirəsi və səmərəli əməkdaşlıq əlaqələrinin qurulması baxımından çox əhəmiyyətli platforma olduğunu diqqətə çatdırıb. Tibb Universitetinin rəqəmsal tibbin formalaşması istiqamətində müvafiq elmi qurumlarla əməkdaşlıq etməyə, birgə layihələr həyata keçirməyə hazır olduğunu qeyd edib.Prorektor həmçinin Tibb Universitetində rəqəmsal texnologiyaların tədris prosesinə inteqrasiyası, tibb təhsilinin müasir çağırışlara uyğunlaşdırılması istiqamətində həyata keçirilən tədbirlər haqqında məlumat verib.Konfransda həmçinin Azərbaycan Texniki Universitetinin tədris işləri prorektoru, professor Nurəli Yusifbəyli, Milli Onkologiya Mərkəzinin molekulyar-bioloqu, tibb üzrə fəlsəfə doktoru Leylaxanım Məlikova, ETN Biofizika İnstitutunun baş direktoru, AMEA-nın müxbir üzvü Oktay Qasımov, ETN İnformasiya Texnologiyaları İnstitutunun şöbə müdiri, AMEA-nın müxbir üzvü Məsumə Məmmədova, Azərbaycan Tibb Universiteti I cərrahi xəstəliklər kafedrasının müdiri, AMEA-nın müxbir üzvü Nuru Bayramov çıxış ediblər. Məruzəçilər konfransın rəqəmsal tibbin elmi-nəzəri və praktiki problemlərin həlli üçün yeni imkanların yaranması baxımından böyük əhəmiyyət kəsb etdiyini bildiriblər.Daha sonra akademik Rasim Əliquliyev çıxış edərək tədbirdə tibb sahəsində fəaliyyət göstərən alim və mütəxəssislərin süni intellekt, əşyaların İnterneti, big data, rəqəmsal əkiz, o cümlədən fərdi məlumatların qorunması ilə bağlı müasir çağırışları ehtiva edən mülahizələrini yüksək qiymətləndirib.“Ölkəmizin səhiyyə informasiya fəzasının və tibbi verilənlərinin kibersuverenliyinin qorunması, həmçinin bir hədəf olaraq rəqəmsal platformada əhalinin sağlamlığı üzrə milli observatoriyanın yaradılması müasir dövrün tələbidir”, – deyən alim bu istiqamətdə İKT və tibb mütəxəssislərinin birgə fəaliyyətinin zəruriliyini qeyd edib.Akademik R.Əliquliyev həmçinin rəqəmsal səhiyyə sahəsində elmi-praktik fəaliyyətin koordinasiyasını təmin edə biləcək, mütəmadi fəaliyyət göstərən dialoq platformasının yaradılmasının zəruriliyini önə çəkib: “Bu, rəqəmsal səhiyyənin inkişaf istiqamətləri, problemləri və prioritetlərinin müəyyənləşdirilməsi, birgə araşdırmaların aparılması baxımından son dərəcə vacibdir”.Səhiyyə nazirinin müavini Nadir Zeynalov çıxış edərək konfransda səsləndirilən fikirləri yüksək qiymətləndirib, çıxışlarda qeyd olunan məsələlərin bu istiqamətdə gələcək perspektivlərin müəyyənləşdirilməsinə əhəmiyyətli töhfələr verəcəyinə inamını ifadə edib. Rəqəmsal həllərin inkişaf etmiş müxtəlif ölkələrin səhiyyə sistemlərində, tibbi araşdırma proseslərində tətbiq olunması təcrübəsinə tez-tez rast gəlindiyini qeyd edərək milli səhiyyəmizin rəqəmsal əsaslarının yaradılması ilə bu istiqamətdə elmi tədqiqatların aparılmasına, statistik məlumatların toplanması və intellektual təhlilinə geniş imkanlar açılacağına əminliyini vurğulayıb.Daha sonra konfrans işini “Rəqəmsal tibbin formalaşmasının elmi-nəzəri problemləri” və “Tibbdə rəqəmsal texnologiyaların tətbiqinin elmi-praktiki problemləri” adlı seksiya iclasları ilə davam etdirib. ",2025-07-24 17:30:18.739251
" Ekspert: Region 6G-yə hazırlaşır, Azercell hələ GPON ilə məşğuldur ","https://xeberler.az/new/details/ekspert:-region-6g-ye-hazirlasir,-azercell-hele-gpon-ile-mesguldur--35276.htm",https://xeberler.az/img/mid/38333.jpg,24-05-2025, 16:09,TEXNOLOGİYA ,"21–22 may tarixlərində GSMA-nın təşkilatçılığı ilə Daşkənddə keçirilən “M360 Eurasia 2025” forumu telekommunikasiya və texnologiya üzrə sənaye liderlərini bir araya gətirib. Tədbirdə “Azercell Telekom” MMC-nin prezidenti Zərinə Zeynalova Özbəkistanın Rəqəmsal Texnologiyalar naziri Şerzod Şermatov, GSMA-nın baş direktoru Vivek Badrinath və Beynəlxalq Telekommunikasiya İttifaqı (ITU) baş katibinin müavini Tomas Lamanauskas kimi yüksək vəzifəli şəxslərlə yanaşı forumun açılış sessiyasında çıxış edib. Xeberler.az bildirir ki, keçirilən Forumu Azərbaycan İnternet Formunun Prezidenti, ekspert Osman Gündüz şərh edib. Ekspertin sözlərinə görə, gündəliyinə, çıxışlara, təqdimatlara göz gəzdirəndə, Azercell-in bununla bağlı rəsmi olaraq yaydığı açıqlamalara baxanda təəssüflənməmək mümkün deyil: ""Bizim ən öndə gedən mobil operatorumuz, nəhəng dövlət şirkəti olan Azercell regionda innovasiyalar və texnologiyar sahəsində öz mövqelərini itirməkdədir. Son bir neçə bu geriləmə bu tip konfranslarda açıq şəkildə görsənir. Zarina xanımla yanaşı zalda əyləşən qonşu ölkələrin mobil operatorların rəhbərləri 5G və 6G -dən, 5G və süni intellektin inteqrasiyasından, daha innovasiyalı addımlardan danışdıqları halda Azercell rəhbəri Aztelekom-un GPON layihəsindən danışıb"". Osman Gündüz bildirib ki, əslində başqa gözlənti də yoxdur: ""Uzun müddətdir ki hansısa səbəblərdən bizim mobil operatorlar 5G şəbəkəsinin qurulmasına start verə bilmirlər. Heç lisenziyaları da yoxdur. Distant təhsil xidməti vermək istəyən universitetləri zorla arxadan tutub saxladıqları kimi, kimlərsə bizim mobil operatorlara da 5G-ni qadağan edib. Regionda 5G şəbəkəsi genişlənir, 6G müzakirə olunur, bizim mobil operatorların başı qarışıb mövcud tarifləri qaldırmağa, bəsit xidmətlərə. Ən bahalı mobil internet və mobil danışıqlar isə bizdədir. Amma tariflərin qaldırılmasından əldə olunan vəsaitlərin yeni texnologiyalara investisiya yatırımını, keyfiyyət və xidmət çeşidlərinin artımını da biz müşahidə etmirik. Tezlikləri, lisenziyanı mobil operatorlara verməli olan İKTA -nın da başı qarışıb provayderlərlə internet sürəti qaldırmaq kimi bəsit müzakirələrə"". Sonda ekspert qeyd edib ki, Qlobal şirkətlərlə işbirliyi quran qonşu ölkələr, Gürcüstan (Nokia), Ermənistan (Nokia), Qazaxıstan( Nokia, Huawei), Özbəkistan (Nokia), Tacikistan (Huawei) innovasiyalarda, süni intellekdə, hətta 5G və süni intellektin inteqrasiyası sahəsində irəliləyirlər. ",2025-07-24 17:30:19.435908
 Qazaxıstan-Özbəkistan sərhədində elektron növbə sistemi tətbiq ediləcək ,https://xeberler.az/new/details/qazaxistan-ozbekistan-serhedinde-elektron-novbe-sistemi-tetbiq-edilecek--35275.htm,https://xeberler.az/img/mid/35227.jpg,24-05-2025, 15:57,NƏQLİYYAT ,"Bu ilin iyun ayından Qazaxıstan-Özbəkistan sərhədində yük maşınları üçün elektron növbə sistemi tətbiq ediləcək.Xeberler.az “Kazinform”a istinadən məlumat verir ki, elektron növbə sistemi ilkin olaraq “Kaplanbek” (KR) – “Nəvai” (ÖR) gömrük postunda işə salınacaq.Özbəkistan Gömrük Komitəsinin məlumatına görə, bu addım 2030-cu ilə qədər iki dövlət arasında qarşılıqlı ticarət dövriyyəsini ildə 10 milyard dollara çatdırmağa imkan verəcək.Bu ilin yanvar-aprel aylarında Qazaxıstan ilə Özbəkistan arasında qarşılıqlı ticarət dövriyyəsi 1,4 milyard dollara yaxınlaşıb.Bundan əvvəl Qazaxıstan və Özbəkistanın qarşılıqlı ticarətin həcmini artırmaq üçün 4 əlavə ticarət dəhlizi açmağı planlaşdırdığı bildirilirdi. ",2025-07-24 17:30:20.102824
 DİN: Ötən gün bank kartlarından 5 min manata yaxın pul oğurlanıb ,https://xeberler.az/new/details/din:-oten-gun-bank-kartlarindan-5-min-manata-yaxin-pul-ogurlanib--35274.htm,https://xeberler.az/img/mid/41450.jpg,24-05-2025, 12:21,TƏHLÜKƏSİZLİK ,"Vətəndaşların bank kartlarından oğurluq davam edir.Xeberler.az bildirir ki, bu barədə Daxili İşlər Nazirliyindən məlumat verilib.Bildirilib ki, bank kartının üzərindəki CVV/CVC, SMS vasitəsilə göndərilən OTP kodları məxfi məlumatlardır:""Bu məlumatlar naməlum şəxslərə verildiyi halda hesabınızda olan pullar, yaxud pul yoxdursa, kredit formasında Sizə zərər vuracaqlar. Mayın 23-də ayrı-ayrı vətəndaşların müxtəlif kiber üsulla 1200, 1000, 600, 500, 400, 300, 250, 200, 200, 80, 78, 75, 56, 20 manat pul vəsaitləri bank kartlarından oğurlanıb.Bir daha vətəndaşlara şübhəli zənglərdən gələn cəlbedici qazanc, sığorta, viza işləri, bank hesablarının möhkəmləndirilməsi, mədaxil üzrə ödənişlərlə əlaqəli təkliflərə diqqətlə yanaşmağı tövsiyə edirik. Naməlum zənglərlə, mesajlarla danışıq, yazışma aparılmamalıdır, dərhal bloklanmalıdı"". ",2025-07-24 17:30:20.617997
 “E-sosial” vasitəsilə 23 mindən çox əmək müqaviləsi imzalanıb ,https://xeberler.az/new/details/e-sosial-vasitesile-23-minden-cox-emek-muqavilesi-imzalanib--35273.htm,https://xeberler.az/img/mid/42529.jpg,24-05-2025, 12:15,E - HÖKUMƏT ,"Əmək və Əhalinin Sosial Müdafiəsi Nazirliyinin “e-sosial” portalının mobil tətbiqi vasitəsilə e-qaydada 23,2 min əmək müqaviləsi imzalanıb.Xeberler.az bildirir ki, bu barədə Nazirlikdən məlumat verilib.Bildirilib ki, işəgötürən tərəfindən təsdiq üçün təqdim edilən əmək müqaviləsi vətəndaşın “e-Sosial” mobil tətbiqində əsas ekranın “Əmək müqaviləsinin imzalanması” bölməsində əks olunur.Vətəndaşlar bu müqavilələri elektron şəkildə (“SİMA” rəqəmsal imza və ya “ASAN İmza” vasitəsilə) imzalaya bilirlər.Qeyd edək ki, bu mobil tətbiqə cari ilin mart ayında əmək müqavilələrinin e-qaydada imzalanmasına imkan verən funksiya əlavə olunub. ",2025-07-24 17:30:20.956465
 Google süni intellekt əsaslı yeni alətini təqdim edib ,https://xeberler.az/new/details/google-suni-intellekt-esasli-yeni-aletini-teqdim-edib--35272.htm,https://xeberler.az/img/mid/42528.jpg,24-05-2025, 08:22,SÜNİ İNTELLEKT VƏ DATA ,"Google süni intellekt əsaslı Stitch adlı yeni alətini təqdim edib. Stitch veb və mobil tətbiqlərin ön interfeys dizaynını yaratmaq üçün istifadə olunur və istifadəçilərə lazım olan UI elementlərini və kodları avtomatik generasiya edir.Xeberler.az bildirir ki, istifadəçilər bir neçə söz və ya hətta şəkil ilə tətbiq interfeysləri yarada bilər, alət isə HTML və CSS kodlarını təmin edir. Stitch, Google-un Gemini 2.5 Pro və Gemini 2.5 Flash AI modelləri ilə işləyir və istifadəçilərə bu modellərdən birini seçmək imkanı verir.Qeyd edək ki, Stitch vibe coding (kod generasiya edən süni intellekt modelləri ilə proqramlaşdırma) bazarında sürətlə populyarlaşan alətlərdən biridir. Bazarda Cursor-un Anysphere, Cognition və Windsurf kimi digər startapları, həmçinin OpenAI-nin Codex xidməti və Microsoft-un GitHub Copilot yenilikləri də mövcuddur. Google məhsul meneceri Kathy Korevec-in TechCrunch-la paylaşdığı nümunələrdə Stitch-in kitabsevərlər üçün mobil tətbiq və arıçılıq idarəetmə paneli üçün veb interfeys yaratmaqda necə kömək etdiyi göstərilib. Stitch əsasən ilkin dizayn mərhələsini asanlaşdırmaq və istifadəçilərin növbəti səviyyədə proqramlaşdırma və dizayn işlərinə keçməsini təmin etmək məqsədi daşıyır.Gələcəkdə Google Stitch-ə ekran görüntüsünü götürüb üzərində dəyişikliklər etmək və annotasiyalar əlavə etmə imkanı da əlavə etməyi planlaşdırır. Lakin Stitch tam funksional dizayn platforması deyil və Figma və ya Adobe XD kimi proqramların yerini tutmaq məqsədi daşımır.  ",2025-07-24 17:30:21.569724
" “Apple”, ”Samsung” kimi şirkətlərə iyunda rüsumlar tətbiq edilə bilər ","https://xeberler.az/new/details/apple,-samsung-kimi-sirketlere-iyunda-rusumlar-tetbiq-edile-biler--35271.htm",https://xeberler.az/img/mid/22427.jpg,24-05-2025, 07:09,TEXNOLOGİYA ,"ABŞ iyunun sonunda “Apple”, “Samsung” və digər smartfon istehsalçılarına qarşı rüsumlar tətbiq edə bilər.Xeberler.az məlumat verir ki, bu barədə ABŞ Prezidenti Donald Tramp Ağ evdə jurnalistlərlə söhbəti zamanı bildirib.Trampdan “Apple”a qarşı 25 faizlik rüsumların tətbiq edilməsi imkanı haqqında son açıqlamasının digər smartfon istehsalçılarına təsir etməyəcəyi anlamına gəlib-gəlmədiyi soruşulub. “Onların (şirkətlərin – red.) sayı daha çox olacaq. Onların arasında “Samsung” və bu məhsulları istehsal edən digərləri də olacaq, əks halda bu ədalətsiz olardı”, – Amerika lideri deyib.Eyni zamanda, Tramp rüsumların gələn ayın sonunda tətbiq edilə biləcəyini qeyd edib. “Düşünürəm ki, biz bunu iyunun sonuna qədər lazımi qaydada edəcəyik”, – o davam edib və əlavə edib ki, elektronika istehsalçıları zavodlarını ABŞ ərazisinə köçürsələr, rüsumlar tətbiq edilməyəcək.  ",2025-07-24 17:30:22.177435
 AzMİU-da “CODEX” IT Akademiya fəaliyyətə başlayıb ,https://xeberler.az/new/details/azmiu-da-codex-it-akademiya-fealiyyete-baslayib--35270.htm,https://xeberler.az/img/mid/42521.jpg,23-05-2025, 20:04,TƏDBİRLƏR ,"Azərbaycan Memarlıq və İnşaat Universitetində (AzMİU) İnformasiya-kommunikasiya texnologiyaları mərkəzinin nəzdində yaradılan “CODEX” IT Akademiyasının təqdimat mərasimi keçirilib.Xeberler.az bildirir ki, bu barədə AzMİU-dan məlumat verilib. Açılış mərasimində çıxış edən İnformasiya-kommunikasiya texnologiyaları mərkəzinin direktoru Sərxan Talıbzadə bildirib ki, “CODEX” IT Akademiyasının əsas məqsədi tələbələrin əmək bazarına daha hazırlıqlı və rəqabətədavamlı şəkildə çıxmasını təmin etməkdir. Onun sözlərinə görə, bu təşəbbüs universitet-sənaye əməkdaşlığının yeni mərhələsidir və “CODEX” bir sıra beynəlxalq və yerli tərəfdaşlar üçün çətir platforma rolunu oynayır.Sərxan Talıbzadə qeyd edib ki, akademiya hazırda dörd nüfuzlu şirkətlə - “Huawei”, “Holberton School Azerbaijan”, “İnnab” Peşəkar Təlim Platforması və “Prosol” kibertəhlükəsizlik şirkəti ilə əməkdaşlığa başlayıb. O bildirib ki, yaxın gələcəkdə bu tərəfdaşların sayı daha da artacaq. Kurslarda iştirak edən tələbələr 100 faizlik təqaüdlə ödənişsiz təhsil ala biləcəklər. Akademiya beynəlxalq sertifikatların sayı və təqdim etdiyi tədris imkanlarına görə hazırda Azərbaycan universitetləri arasında yeganə mərkəzdir.AzMİU-nun rektoru professor Gülçöhrə Məmmədova “CODEX” IT Akademiyasının tələbələrin innovativ bacarıqlar qazanması və onların gələcək karyerasında mühüm rol oynayacağını vurğulayıb. O qeyd edib ki, bu təşəbbüs universitetin təhsil strategiyasının mühüm hissəsidir və tələbələrin biliklərini beynəlxalq standartlara uyğun səviyyədə formalaşdırmaq məqsədi daşıyır. Rektor layihəyə dəstək verən beynəlxalq və yerli tərəfdaş şirkətlərə təşəkkürünü bildirərək onların AzMİU tələbələrinin inkişafında oynayacağı rolu yüksək qiymətləndirib.Təqdimatda tərəfdaş şirkətlərin nümayəndələri də çıxış ediblər.“Huawei” şirkətinin Orta Şərq və Mərkəzi Asiya üzrə ictimaiyyətlə əlaqələr meneceri Kira Zhou qeyd edib ki, şirkət süni intellekt, bulud texnologiyaları, əşyaların interneti və kibertəhlükəsizlik istiqamətlərində ödənişsiz onlayn kurslar və beynəlxalq sertifikatlar üçün vauçerlər təqdim edir. O, tələbələr üçün yay məktəbi və digər beynəlxalq proqramlarda iştirak imkanlarını açıqlayıb, AzMİU ilə birgə əməkdaşlıqdan məmnunluğunu da ifadə edib.“Holberton School Azerbaijan”ın direktoru Şəmsi Bayramzadə təmsil etdiyi şirkət barədə məlumat verib. O, tələbələrin IT əsasları, veb-proqramlaşdırma, kibertəhlükəsizlik və maşın təlimi kimi kurslara imtahan yolu ilə qəbul olunacağını qeyd edərək bildirib ki, dərslər həm “Holberton” ofisində, həm də AzMİU kampusunda keçiriləcək.“İnnab” Peşəkar Təlim Platformasının direktoru Rauf Hacıyev çıxışında artıq AzMİU ilə əməkdaşlığın formalaşdığını və “Microsoft”un MOSE proqramı, data analitikası və MBA sahəsində təlimlərin uğurla həyata keçirildiyini bildirib. Eyni zamanda, beynəlxalq maliyyə analitikası, audit və mühasibatlıq üzrə sertifikat proqramlarının da yaxın gələcəkdə tələbələrə təqdim ediləcəyi vurğulanıb.“Prosol” şirkətinin Proqram təminatı şöbəsinin müdiri Murad Mustafayev çıxışında bildirib ki, şirkət kibertəhlükəsizlik sahəsində fəaliyyət göstərir və “CODEX” IT Akademiyası ilə əməkdaşlıq çərçivəsində virtual laboratoriya layihəsini təqdim edir. Onun sözlərinə görə, bu laboratoriyada eyni anda 1000-dən çox tələbə kiberhücum və kibermüdafiə simulyasiyalarında iştirak edə bilər. “Prosol” beynəlxalq təcrübəyə əsaslanaraq, xüsusilə İsraildən olan təhlükəsizlik mütəxəssisləri ilə birgə işləyir və Azərbaycanda bu sahənin inkişafına töhfə verməyi qarşısına məqsəd qoyub.Tədbirin sonunda qeyd olunub ki, “CODEX” IT Akademiyası tələbələrə yalnız nəzəri biliklər deyil, eyni zamanda, praktiki bacarıqlar qazandırmaqla onların texnologiya dünyasında uğurla mövqe tutmalarına real zəmin yaradacaq. Akademiya yerli və beynəlxalq şirkətlərin iştirakı ilə Azərbaycanın rəqəmsal gələcəyinə töhfə verməyə iddialıdır. ",2025-07-24 17:30:22.509228
 Audiovizual məhsulların istehsalı və yayımı üzrə müsabiqə elan edilib ,https://xeberler.az/new/details/audiovizual-mehsullarin-istehsali-ve-yayimi-uzre-musabiqe-elan-edilib--35269.htm,https://xeberler.az/img/mid/42520.jpg,23-05-2025, 19:56,AZNET ,"Medianın İnkişafı Agentliyi Audiovizual Şura ilə birgə audiovizual məhsulların istehsalı və yayımı üzrə növbəti müsabiqə elan edir.Xeberler.az məlumat verir ki, müsabiqə dövlət sifarişi əsasında audiovizual məhsulların istehsalı və yayımı üzrə müsabiqə Medianın İnkişafı Agentliyi və Audiovizual Şura tərəfindən yeni media mühitində auditoriyayönümlü və hədəf kütlələrə hesablanmış məzmun istehsalı və yayımının təşviqi, maarifləndirici materialların rəqabətədavamlılığının artırılması, məzmun müxtəlifliyi və yaradıcılığının stimullaşdırılması, dövlət və cəmiyyət üçün prioritet istiqamətlər barədə məlumatların ictimaiyyətə səmərəli şəkildə çatdırılması məqsədilə həyata keçirilir.Müsabiqəyə müraciət qəbulu iyunun 30-u saat 18:00-dək davam edəcək.Ətraflı linkdən tanış olmaq mümkündür. ",2025-07-24 17:30:23.179663
 Bakı nüfuzlu innovasiya reytinqində “İlin şəhəri” seçilib ,https://xeberler.az/new/details/baki-nufuzlu-innovasiya-reytinqinde-ilin-seheri-secilib--35268.htm,https://xeberler.az/img/mid/42519.jpg,23-05-2025, 17:40,E - HÖKUMƏT ,"İnnovasiya iqtisadiyyatı üzrə araşdırma platforması olan “StartupBlink” 2025-ci il üçün Qlobal Startap Ekosistemi İndeksini açıqlayıb. Hesabatda diqqətçəkən əsas məqam Bakının bir neçə kateqoriya üzrə digər Mərkəzi Asiya şəhərlərindən daha yüksək nəticə göstərərək “İlin şəhəri” seçilməsidir. Xeberler.az bildirir ki, Bakı şəhəri, xüsusilə elektron kommersiya, pərakəndə satış, təhsil, həmçinin sosial-əyləncə sektorunda innovativ texnologiyaların tətbiqi üzrə rəqiblərindən öndədir. Bununla yanaşı, Bakı tədbirlər (31), logistika (65), səyahət (71), onlayn bazarlar (91) və “SaaS” xidmətləri kateqoriyalarında da ilk qlobal yüzlükdə yer alıb.  Qeyd edək ki, Azərbaycan son dörd ilin hesabatında ardıcıl inkişaf nümayiş etdirərək cari ildə 74-cü yerə yüksəlib. Ölkəmiz “StartupBlink” qlobal reytinqində 2021-ci ildə 89, 2022-ci ildə 85, 2023-cü ildə 84 və 2024-cü ildə isə 80-ci mövqedə olub.  Bu il ümumilikdə 118 ölkənin və 1473 şəhərin innovasiya göstəriciləri dəyərlədirilib. Reytinqin ilk beşliyində ABŞ, Birləşmiş Krallıq, İsrail, Sinqapur və Kanada yer alıb. ",2025-07-24 17:30:23.485635
 “Azərkosmos” və “Profen” arasında anlaşma memorandumu imzalanıb ,https://xeberler.az/new/details/azerkosmos-ve-profen-arasinda-anlasma-memorandumu-imzalanib--35267.htm,https://xeberler.az/img/mid/42518.jpg,23-05-2025, 17:35,KOSMOS ,"Azərbaycan Respublikasının Kosmik Agentliyi (“Azərkosmos”) ilə Türkiyənin “Profen” şirkəti arasında anlaşma memorandumu imzalanıb.Xeberler.az məlumat verir ki, memoranduma əsasən, “Profen” ilə əməkdaşlıq çərçivəsində “Azərkosmos” Afrika qitəsindəki dövlət xidmətləri sahəsində fəaliyyətini genişləndirəcək. Həmçinin “Azərkosmos” və “Profen” arasında yerüstü stansiya xidmətləri sahəsində də strateji əməkdaşlıq həyata keçiriləcək.Qeyd edək ki, “Profen Satellite Services” peyk texnologiyası və internet/məlumat telekommunikasiyasına əsaslanan radio və yayım xidmətləri göstərir. Şirkət Türkiyə, Yaxın Şərq və Afrika bazarlarında sistem inteqrasiyası və infrastruktur xidmətləri təklif edir. ",2025-07-24 17:30:23.771141
 Tramp “iPhone” istehsalının ABŞ-a köçürülməsini tələb edib ,https://xeberler.az/new/details/tramp-iphone-istehsalinin-abs-a-kocurulmesini-teleb-edib--35266.htm,https://xeberler.az/img/mid/40451.jpg,23-05-2025, 17:32,TEXNOLOGİYA ,"Prezident Donald Tramp “Apple” şirkətindən “iPhone” istehsalını ABŞ-a köçürməyi tələb edib, əks halda tariflər tətbiq edəcəyi ilə hədələyib.Xeberler.az məlumat verir ki, Tramp bunu “Truth” sosial şəbəkə hesabında yazıb.“Mən Tim Kuku (“Apple” şirkətinin baş direktoru) çoxdan xəbərdar etmişəm ki, Birləşmiş Ştatlarda satılan “iPhone”lar Hindistanda və ya başqa yerdə deyil, ABŞ-da istehsal edilməli və yığılmalıdır. Əgər belə olmasa, “Apple” ABŞ-a azı 25 faiz tarif ödəməli olacaq”, - deyə Donald Tramp bildirib.Hazırda qlobal “iPhone” istehsalının təxminən 18 faizi Hindistanın payına düşür. İstehsalda Çinin payı isə 75 faizdən çoxdur. “Bloomberg” agentliyinin məlumatına görə, “Apple” martda başa çatmış 2024-2025-ci maliyyə ilində Hindistanda 14 milyard dollar dəyərində “iPhone” istehsal edib ki, bu da onun ümumi istehsalının təxminən 14 faizini təşkil edir.  ",2025-07-24 17:30:24.032450
 Doğurdanmı tənzimləyici qurum prioritetləri müəyyənləşdirə bilmir? ,https://xeberler.az/new/details/dogurdanmi-tenzimleyici-qurum-prioritetleri-mueyyenlesdire-bilmir--35264.htm,https://xeberler.az/img/mid/35994.jpg,23-05-2025, 15:21,İNTERNET ,"""Ötən gün sektorun tənzimləyici qurumu olan İKTA operator və provayderlərlə görüş keçirib. Bununla bağlı məlumatı görəndə ilk ağlıma gələn bu oldu ki, yəqin İKTA tənqidlərdən nəticə çıxarıb və həqiqətən də nəhayət ki, bazarı tənzimləməyə başlayıb"". Xeberler.az bildirir ki, bu sözləri Azərbaycan İnternet Formunun Prezidenti, ekspert Osman Gündüz deyib. Ekspert bildirib ki, bu nəhənglikdə qurum provayderləri yığıb ki, beynəlxalq reytinqdə qalxmaq üçün internetin sürətini artırmaq lazımdır. Bütün bu görüşün mahiyyəti bundan ibarətdir: ""Doğurdanmı hazırda telekom və internet bazarının diqtə etdiyi çağırışları görə bilmir. 200-dən çox əməkdaşın çalışdığı, xeyli peşəkar insanların da təmsil olunduğu tənzimləyici qurumun bu tip bəsit addımları təəssüf və təəccüb doğurur. Fərqində deyillər ki, uğurla başa çatan ""Onlayn Azərbaycan"" layihəsindən sonra Azərbaycanın internet bazarında ""internet sürəti"" problemi bitib. Ölkədə artıq normal infrastruktur formalaşıb və bazar özü müəyyən edəcək ki kimə hansı sürət lazımdır. Anlamıram ki, mənasız yerə, tələbat olmadığı halda provayderlərə ""yüksək sürətə"" keçid tələbi qoymaq, bu tip sürəti dəstəkləməyən modemi olan istifadəçilərə yeni modemlər aldırmaq, vətəndaşları xərcə salmaqla mənasız reytiq ardınca qaçmaq tənzimləyici qurumun nəyinə lazımdır. Bazarda isə həllini gözləyən ciddi problemlər var"". Osman Gündüzün sözlərinə görə, pərakəndə internet bazarında dövlətin xüsusi çəkisi hədsiz yüksəlib, ölkə üzrə nəhəg dövlət telekommunikasiya şəbəkəsi formalaşıb, internetin qiymətlərində seçim imkanları məhdudlaşıb, dövlət provayderləri arasında çıddı təmərküzləşmə gedib, milli domenin tənzimlənməsində ciddi problemlər qalır, qonşu ölkələr 5G sahəsində xeyli irəliləyiblər, biz isə hələ heç tezlikləri müsabiqəyə çıxara bilməmişik, 20 il öncə qəbul edilən Telekommunikasiya haqqında qanun bazarın inkişafını ləngidən bir amilə çevrilib və s: ""İKTA-nın bu tip məsələlərə fokuslanıb, rəqabətli mühitin inkişafına yönəlik addımlar atması sektorun inkişafını daha da sürətləndirə bilərdi. Amma bütün bunlara baxmayaraq, İKTA-nın o nəhənglikdə komandası bütün səylərini sadəcə beynəlxalq reytinq üçün ""sürəti artırmaq"" kimi mənasız bir yarışa yönəldiblər"". ",2025-07-24 17:30:24.790132
" Biznes, İnnovasiya, Rəqəmsal İnkubasiya və Müxtəliflik Forumu keçirilib ","https://xeberler.az/new/details/biznes,-innovasiya,-reqemsal-inkubasiya-ve-muxteliflik-forumu-kecirilib--35265.htm",https://xeberler.az/img/mid/42516.jpg,23-05-2025, 15:20,TƏDBİRLƏR ,"Azərbaycan Dövlət İqtisad Universitetində (UNEC) “BİRİM” – Biznes, İnnovasiya, Rəqəmsal İnkubasiya və Müxtəliflik adlı innovativ forum keçirilib.Xeberler.az bildirir ki, bu barədə UNEC-dən məlumat verilib. Tələbə rektor Nihad İsgəndərovun təşəbbüsü ilə təşkil olunan forumun əsas məqsədi gənclərə müasir dövrdə biznesin rəqəmsallaşması, süni intellekt texnologiyalarının inkişafı, startap ekosistemləri və intellektual əməkdaşlıq sahələrində yeni baxışlar qazandırmaq olub.Nihad İsgəndərov forumun açılışında çıxış edərək bildirib ki, tədbir çərçivəsində iştirakçılar biznes və texnologiya dünyasının ən son trendləri ilə tanış olmaq, müxtəlif sahələr üzrə tanınmış ekspertlərlə birbaşa ünsiyyət qurmaq və gələcək əməkdaşlıqlar üçün mühüm şəbəkələr formalaşdırmaq imkanı əldə edəcəklər.Sonra peşəkar spikerlər öz təcrübə və biliklərini iştirakçılarla bölüşüblər. “44 Group” şirkətinin rəhbəri Rüstəm Baxışəliyev “Süni intellekt çağında gənc sahibkar olmaq: ideyadan uğura gedən yol” mövzusunda çıxış edərək gənc sahibkarlara real bazar şəraitində uğura aparan strateji yanaşmalar və texnoloji imkanlardan danışıb.Süni intellekt mütəxəssisi Ümid Salay isə “Yaradıcı süni intellektin həyatımızdakı rolu” mövzusunda çıxışı ilə süni intellekt texnologiyalarının gündəlik həyata və yaradıcılığa təsirindən bəhs edib.İnnovasiyalar Mərkəzinin Layihələrin İdarəedilməsi Departamentinin direktor müavini Zinəddin Babayev “Biznes innovasiyaları və rəqəmsal layihələrdə yeniliklərin anlayışı” mövzusunda çıxışı ilə müasir biznes mühitində innovasiyaların tətbiqi və rəqəmsal layihələrin idarə olunması sahəsində praktiki məlumatlar təqdim edib.Rəqəmsal marketinq üzrə mütəxəssis Anar Rüstəmli “Data əsaslı marketinq – avtomatlaşdırılmış gələcək” adlı təqdimatında data analitikası və avtomatlaşdırılmış marketinq texnologiyalarının gələcək marketinq strategiyalarındakı rolunu vurğulayıb.Forumun digər spikeri, İnnovasiya və Rəqəmsal İnkişaf Agentliyinin startap ekosisteminin quruculuğu şöbəsinin müdiri Camal Ağayev “Süni intellekt və biznesin yenidən qurulması: İnnovasiya və kooperasiya ilə yeni imkanlar” mövzusunda çıxış edərək startap mühitində süni intellektin tətbiqi və innovativ əməkdaşlıqların önəmini diqqətə çatdırıb. ",2025-07-24 17:30:25.314023
 Ekspert: Hökumət sosial mediada reklam fəaliyyətini nəzarətə götürüb ,https://xeberler.az/new/details/ekspert:-hokumet-sosial-mediada-reklam-fealiyyetini-nezarete-goturub--35263.htm,https://xeberler.az/img/mid/38496.jpg,23-05-2025, 12:51,SOSİAL MEDIA ,"""Reklam haqqında qanuna dəyişikliklər təsdiqlənib. Artıq sosial mediada reklamla məşğul olan influenserlər və blogerlər – rəqəmsal platforma təsirçiləri (RPT) üçün yeni tələblər müəyyən edilib"". Xeberler.az bildirir ki, bu sözləri Azərbaycan İnternet Formunun Prezidenti, ekspert Osman Gündüz deyib. Ekspertin sözlərinə görə, bloger mütləq reklam paylaşımında açıq şəkildə ""reklam"" və ya ""sponsorluq"" sözünü qeyd etməli, VÖEN-lə fəaliyyət göstərməli, istifadə etmədiyi məhsulu istifadə etdiyi kimi açıqlamamalı, sifarişçi haqqında bilgilər verməli və lisenziya tələb edən məhsulların reklamı üçün müvafiq sənədləri paylaşmalıdır və s: ""Azərbaycanda əsasən Meta (İnstagram, Facebook və s) və Google (Youtube və s.) rəqəmsal reklam bazarında üstünlük təşkil edir. Son dövrlərdə TikTok –da bu bazardan xeyli pay qopardır. Azərbaycanda bu sektorda, məhz bu tip reklam bazarının payı ildə təxminən 10 milyon manat civarındadır. Sosial mediada az sayda bloger var ki, bu fəaliyyətdən aylıq 50 min manatdann yuxarı dövriyyəsi ola bilər. Ümumiyyətlə isə, qiymətlər təxminən bir paylaşım üçün 50 manatdan başlamaqla, bir kompaniya üçün ortalama 500-1500 manat olmaqla, hətta 10-15 min manat da alan blogerlər var. Əksəriyyət isə elə də böyük pullar qazanmırlar"". Osman Gündüz bildirib ki, həmin bu 10 milyon əvvəllər TV-lərə çatırdı. İndi rəqəmsal bazar bunu TV-lərin əlindən alıb Bu rəqəm getdikcə artacaq: ""Bəzən bu sahədə çalışanlara qarşı mənfi münasibətin çox olması görünür. Bu fəaliyyətlə məşğul olanların hamısına mənfi münasibət bəsləmək, tənqid hədəfinə çevirmək doğru olmazdı. İnfluenserlərin və bloqqerlərin paylaşımları cəmiyyətin informasiya qəbuluna, davranış modellərinə və ictimai rəyə birbaşa təsir edir. Onlar təkcə reklam deyil, həm də maarifləndirmə, sosial məsuliyyət və ictimai diskussiyaların formalaşmasında mühüm rol oynayırlar"". Bu dəyişikliklər reklam bazarına, sosial medianın inkişafına necə təsir edəcək? Ekspert düşünür ki, ümumiyyətlə bu bazarın tənzimlənməsi üçün şərait çoxdan yetişmişdi: ""Bu bazarda VÖEN-lə fəaliyyət göstərən məsuliyyətli blogerlərlə yanaşı, xeyli sayda qeyri-peşəkarlar, sui-istifadəçilər, nəyisə necə gəldi reklam edənlər, xeyli qazansalar da heç bir vergi ödəməyənlər də vardı. Bu dəyişikliklər reklam bazarının peşəkarlaşması, vergi mədəniyyətinin formalaşması, istehlakçıların aldadılmasının qarşısının alınması və şəffaflığın təmin olunması baxımından müsbət addımdır. Sifarişçilər üçün də daha etibarlı əməkdaşlıq mühiti yaranacaq, kontent keyfiyyəti artacaq, sosial mediada izləyici etimadı güclənəcək"". Ekspert bildirib ki, qanunun tətbiqində yol verilən aşırı addımlar bu kiçik biznes üçün, yeni bloger və influenserlər üçün çətinlik yarada bilər, yenicə auditoriya toplayan gənclər üçün tormozlayıcı faktora çevrilə bilər: ""Sosial medianın özünün inkişafı ilə bağlı problemlər yarana bilər. Yəni sosial media məhz müxtəlif fikirliyə, rəngarəngliyə, hər bir istifadəçinin yaratdığı kontentin fərqliliyinə görə maraqlıdır. Əgər yalnız yeknəsəng, yalnız kommersiya məqsədli paylaşımlar üstünlük təşkil edərsə bu sektorun inkişafına da mənfi təsirlər olacaq. Bu qanunun icrasında əsas məqam ictimai nəzarətlə, ictimai iştirakçılıqla bağlı olacaq. İctimai nəzarət addımlarının isə nifrət zəmininə çevrilməməsi üçün maarifləndirmə, cəmiyyətin inkişafı, ictimai maraqlar inkişaf etdirilməlidir. Qanunun tətbiqi şəffaf, balanslı və maarifləndirici olmasa, gənclərdə bu sahəyə marağın azalmasına, yaradıcı azadlığın zədələnməsinə, nəzarətdə olan reklam sektorunun zəifləməsinə, gizli və xaricdən olan reklamın üstünlük qazanmasına gətirib çıxara bilər"". ",2025-07-24 17:30:25.892006
 Xarici miqrasiya qurumlarının rəhbərləri “ASAN xidmət”də olublar ,https://xeberler.az/new/details/xarici-miqrasiya-qurumlarinin-rehberleri-asan-xidmetde-olublar--35262.htm,https://xeberler.az/img/mid/42515.jpg,23-05-2025, 12:45,TƏDBİRLƏR ,"Mayın 22-də Miqrasiya Orqanları Rəhbərləri Şurasına üzv dövlətlərin miqrasiya sahəsində fəaliyyət göstərən müvafiq orqanlarının yüksək vəzifəli şəxslərinin rəhbərlik etdikləri nümayəndə heyətləri, o cümlədən MDB-nin müvafiq qurumlarının və Avrasiya İqtisadi Komissiyasının təmsilçiləri “ASAN xidmət” mərkəzinin fəaliyyəti ilə tanış olublar.Xeberler.az bildirir ki, Azərbaycan Respublikasının Prezidenti yanında Vətəndaşlara Xidmət və Sosial İnnovasiyalar üzrə Dövlət Agentliyinin İctimaiyyətlə əlaqələr şöbəsindən verilən məlumata görə, qonaqları salamlayan Agentlik sədrinin müavini Ceyhun Salmanov müxtəlif fəaliyyət istiqamətləri, o cümlədən dövlətimizin başçısı İlham Əliyevin təşəbbüsü əsasında yaradılmış “ASAN xidmət” mərkəzləri və sosial innovasiyalar istiqamətində həyata keçirilən layihələr barədə ətraflı məlumat verib.Həmçinin Dövlət Agentliyinin 2015-ci ildə BMT-nin Dövlət Xidmətləri Mükafatına, 2019-cu ildə BMT-nin rəqəmsal idarəetmənin tətbiqi ilə dövlət xidmətlərinin inkişafı sahəsində xüsusi mükafatına və 2023-cü ildə “Qlobal Hökumət Mükəmməlliyi Mükafatı” Proqramı çərçivəsində “Dünyanın Ən Qabaqcıl Dövlət Xidməti” seçilərək xüsusi mükafata layiq görülməsi, o cümlədən “ASAN xidmət” modelinin müxtəlif ölkələrdə uğurla tətbiq olunduğu vurğulanıb.Qonaqlar “ASAN xidmət” mərkəzlərinin fəaliyyətinin, buradakı innovativ yeniliklərin onlarda yüksək təəssürat yaratdığını bildiriblər.Nümayəndə heyəti “INNOLAND” İnkubasiya və Akselerasiya Mərkəzinin, ""ABAD"" publik hüquqi şəxsin və Səyyar ASAN xidmətin fəaliyyəti ilə də tanış olub.  ",2025-07-24 17:30:26.211883
 A-Solutions-un Baş İcraçı Direktoru rəqəmsal inkişafda tərəfdaşlıqların əhəmiyyətindən danışıb ,https://xeberler.az/new/details/a-solutions-un-bas-icraci-direktoru-reqemsal-inkisafda-terefdasliqlarin-ehemiyyetinden-danisib--35261.htm,https://xeberler.az/img/mid/42512.jpg,23-05-2025, 12:42,TƏDBİRLƏR ,"21–22 may tarixlərində Özbəkistanın paytaxtı Daşkənd şəhərində baş tutan M360 Eurasia 2025 tədbiri qlobal telekommunikasiya və texnologiya sektorunun diqqət mərkəzində olub.Xeberler.az bildirir ki, sənaye liderlərini bir araya gətirən bu platforma güclü kommunikasiya, strateji əməkdaşlıq və innovativ həllər istiqamətində fikir mübadiləsi üçün geniş imkanlar yaradıb.Tədbir çərçivəsində A-Solutions EPT MMC-nin Baş İcraçı Direktoru Həsən Həsənov “Rəqəmsal inkişafda tərəfdaşlıqların rolu” mövzusuna həsr olunmuş panel müzakirəsində əsas spiker qismində çıxış edib.Panelin digər iştirakçıları sırasında JazzCash (əvvəlki MobiCash) şirkətinin prezidenti Murtaza Ali, B.EST Solutions şirkətinin baş icraçi direktoru Yana Krimpe və Özbəkistan İnformasiya Texnologiyaları Parkının Baş İcraçı Direktoru Abdulakhad Kuchkarov da yer alıblar.Çıxışı zamanı Həsən Həsənov strateji tərəfdaşlıqların verdiyi dəyər və yaratdığı imkanları vurğulayaraq deyib: “A-Solutions olaraq inanırıq ki, rəqəmsal inkişafın əsasında düzgün qurulmuş tərəfdaşlıqlar, ortaq dəyərlər və aydın məqsədlər dayanır. Müasir dövrdə rəqabət artıq ayrı-ayrı şirkətlər arasında deyil, bütöv ekosistemlər arasında gedir. Ən böyük nailiyyətlər qarşılıqlı etimad və ortaq məsuliyyətə əsaslanan əməkdaşlıqlarla mümkündür.Belə tərəfdaşlıqlar məhsulu daha geniş bir platformaya, ideyanı isə yeni inkişaf mərhələsinə daşıya bilər. Biz bu yanaşmanı bir strateji seçim olmaqla yanaşı, davamlı uğura aparan yol kimi də dəyərləndiririk”.O, həmçinin A-Solutions EPT MMC-nin əsas missiyasının ölkədə nağdsız əməliyyatları təşviq etməklə rəqəmsal iqtisadiyyatın inkişafına töhfə vermək olduğunu bildirib.Xatırladaq ki, A-Solutions EPT MMC Azərbaycan Respublikasının Mərkəzi Bankı tərəfindən lisenziyalaşdırılmış ilk elektron pul təşkilatıdır. “Azercell Telekom” MMC-nin törəmə şirkəti olan A-Solutions fintex sahəsində təqdim etdiyi innovativ məhsul — akart rəqəmsal kartı ilə telekommunikasiya və maliyyə texnologiyalarını bir araya gətirərək həm yerli, həm də beynəlxalq əməkdaşlıq imkanlarını genişləndirir.Qeyd edək ki, Azercell Telekom indiyədək iki dəfə M360 Eurasia tədbirinə baş sponsor qismində dəstək verib, builki tədbirdə isə şirkətin rəhbər heyəti panel müzakirələrində fəal iştirakını davam etdirib. ",2025-07-24 17:30:26.799953
 Beynəlxalq Nəqliyyat Forumu Sammitinə prezidentlik Azərbaycana verilib ,https://xeberler.az/new/details/beynelxalq-neqliyyat-forumu-sammitine-prezidentlik-azerbaycana-verilib--35260.htm,https://xeberler.az/img/mid/42510.jpg,23-05-2025, 12:36,NƏQLİYYAT ,"Mayın 21-23-də Almaniyanın Leypsiq şəhərində “Beynəlxalq Nəqliyyat Forumu 2025” Sammiti keçirilib.Xeberler.az məlumat verir ki, tədbirdə ölkəmizi rəqəmsal inkişaf və nəqliyyat nazirinin müavini Rəhman Hümmətovun rəhbərlik etdiyi nümayəndə heyəti təmsil edir. Sammitə 80-dən artıq ölkədən 1200-dən çox nümayəndə qatılıb.Tədbir “Qlobal şoklara qarşı nəqliyyatın davamlılığı” mövzusuna həsr olunub. İştirakçılar təbii fəlakətlər, pandemiyalar, kibertəhlükələr və geosiyasi böhranlar kimi pozucu amillərin yaratdığı çətinliklər fonunda nəqliyyat sistemlərinin dayanıqlığının təmin olunması yollarını müzakirə ediblər.Nazir müavini Rəhman Hümmətov Nəqliyyat Nazirləri Şurasının iclasında çıxış edərək Azərbaycanın qlobal şoklara davamlı nəqliyyat sistemlərinin yaradılması istiqamətində atdığı addımları təqdim edib. O, şəhər infrastrukturunda rəqəmsallaşma, o cümlədən tətbiq olunan “Rəqəmsal əkiz” layihəsi, eləcə də yaşıl və dayanıqlı nəqliyyat sistemlərinin inkişafı üzrə görülən işlər barədə məlumat verib. Nazir müavini, həmçinin Azərbaycanın regional nəqliyyat layihələrindəki fəal iştirakını və bu sahədə beynəlxalq əməkdaşlığın vacibliyini vurğulayıb. O qeyd edib ki, Qarabağ bölgəsində münaqişədən sonrakı dövrdə həyata keçirilən bərpa işləri çərçivəsində müasir magistral yolların, hava limanlarının tikintisinə və şəhər infrastrukturunun yenidən qurulmasına böyük həcmdə sərmayə yönəldilib. Bu da regionun dirçəlməsi və nəqliyyat əlaqələrinin canlanması baxımından mühüm əhəmiyyət daşıyır.Tədbirdə 2025 – 2026-cı illər üzrə Beynəlxalq Nəqliyyat Forumu Sammitinə prezidentlik Çilidən Azərbaycana təhvil verilib. Azərbaycan bu vəzifəyə 2023-cü ildə üzv dövlətlərin yekdil qərarı ilə seçilib və ilk dəfə olaraq prezidentlik missiyasını üzərinə götürüb.“Azərbaycan üçün bu prezidentlik yalnız bir vəzifə deyil, daha innovativ, yaşıl və daha əlaqəli nəqliyyat sistemlərinin təşviqi istiqamətində geniş səylərimizin davamıdır. Biz bilirik ki, nəqliyyat təkcə infrastruktur deyil, iqtisadi inkişaf, regional əməkdaşlıq və sosial inklüziya üçün bir vasitədir”, – deyə nazir müavini Rəhman Hümmətov nazirlərin mətbuat konfransında bildirib.Rəhman Hümmətov sammit çərçivəsində bir sıra ölkələrin nümayəndə heyətləri ilə görüşlər də keçirib. Bu görüşlərdə qarşılıqlı maraq doğuran məsələlər və əməkdaşlıq perspektivləri barədə fikir mübadiləsi aparılıb.Sammit çərçivəsində, həmçinin Beynəlxalq Nəqliyyat Forumunun tərəfdaşlarının məhsul, xidmət və innovativ təşəbbüslərini təqdim etdikləri sərgi təşkil olunub. Burada Rəqəmsal İnkişaf və Nəqliyyat Nazirliyinin stendi də nümayiş olunur. Beynəlxalq Nəqliyyat Forumunun Baş katibi Yunq Ta Kim, sammitdə iştirak edən nazirlər və nümayəndə heyətlərinin rəhbərləri stendlə tanış olublar. Ziyarətçilərə Azərbaycanın nəqliyyat sahəsindəki nailiyyətləri ilə bağlı ətraflı məlumat verilib.Qeyd edək ki, Beynəlxalq Nəqliyyat Forumunun 69 üzvü var. Azərbaycan Respublikası 1998-ci ildən bu təşkilatın həqiqi üzvüdür. 2008-ci ildən etibarən mütəmadi olaraq təşkil olunan bu sammit qlobal nəqliyyat siyasətinin formalaşmasında əhəmiyyətli rol oynayır. ",2025-07-24 17:30:27.770302
 BANM tələbələri AIRO 2025-də 3-cü yerə layiq görülüblər ,https://xeberler.az/new/details/banm-telebeleri-airo-2025-de-3-cu-yere-layiq-gorulubler--35259.htm,https://xeberler.az/img/mid/42504.jpg,23-05-2025, 10:50,TƏDBİRLƏR ,"Bakı Ali Neft Məktəbinin 2-ci kurs tələbələri – İnformasiya təhlükəsizliyi ixtisasından Poladlı Rəvan və Proseslərin avtomatlaşdırılması ixtisasından Quliyev Zeynalxan Azərbaycan Beynəlxalq Robototexnika Olimpiadasında (AIRO 2025) Software Engineer kateqoriyasında təqdim etdikləri layihə ilə 3-cü yerə layiq görülüblər.Xeberler.az bildirir ki, komanda tərəfindən hazırlanan proqram təminatı təhsil texnologiyaları sahəsinə yönəlib və funksionallığı, texniki həlli ilə münsiflər tərəfindən yüksək qiymətləndirilib.AIRO 2025 yarışması robototexnika, mühəndislik və proqramlaşdırma sahələrində fəaliyyət göstərən gəncləri bir araya gətirib. Yarışma Mega Sumo, Mini Sumo, Lego Sumo, Lego Line, Line Follower, Robotic Startup və Software Engineer kateqoriyalarını əhatə edib. ",2025-07-24 17:30:28.141362
 Daha 5 qurum “SİMA İmza”nın tərəfdaşı olub ,https://xeberler.az/new/details/daha-5-qurum-sima-imzanin-terefdasi-olub--35258.htm,https://xeberler.az/img/mid/42502.jpg,23-05-2025, 10:33,E - HÖKUMƏT ,"Azərbaycan Nəqliyyat və Kommunikasiya Holdinqinin (AZCON Holding) tərkibində fəaliyyət göstərən “AzInTelecom” tərəfindən yaradılmış SİMA rəqəmsal imza daha 5 qurum tərəfindən elektron xidmətlərə inteqrasiya edilib.SİMA ilə xidmətlərini rəqəmsallaşdıran növbəti qurumlar “Caspian Drilling Company”, “ESAM İnnovations”, “ASEL Kredit” BOKT, Manato.az kredit platforması, “Foriella Mebel” MMC və şirkəti olub.Dənizdə qazma əməliyyatları üzrə peşəkar şirkət olan “Caspian Drilling Company”, eləcə də Proqram təminatının inkişafı və İT Həlləri xidmətlərinin göstərilməsində ixtisaslaşmış “ESAM İnnovations” şirkətləri öz daxili platformasına giriş prosesini “SİMA İmza” vasitəsilə rəqəmsallaşdırıb.Azərbaycanın bir çox bölgəsində ofisləri olan “ASEL Kredit” təşkilatı və Manato.az onlayn kredit platformasında mikrokreditlərin verilməsi zamanı müqavilələrin “SİMA İmza” vasitəsilə onlayn formada imzalanmasını təmin edib. Bundan başqa, “Foriella Mebel” şirkəti də müştərilərə kreditlə satış prosesini “SİMA İmza” vasitəsilə rəqəmsallaşdırıb.Bununla da SİMA yeni nəsil rəqəmsal imza ilə tərəfdaş olan qurumların sayı 75-ə çatıb.Qeyd edək ki, SİMA ilə vətəndaşların xidmət mərkəzlərindən asılılığına son qoyulur, qurumların iş yükü və xərcləri azalır. “SİMA İmza”nın istənilən sistemə inteqrasiya oluna bilməsi istifadəçilərə sürətli və istənilən sayda imzalama imkanı qazandırır. SİMA yeni nəsil rəqəmsal imza ilə bağlı ətraflı məlumatı sima.az saytından və “157” Zəng mərkəzi ilə əlaqə saxlayaraq əldə etmək olar. ",2025-07-24 17:30:28.743701
" “Yaşıl dünya, süni intellekt və müasir reallıqlar” mövzusunda konfrans keçirilib ","https://xeberler.az/new/details/yasil-dunya,-suni-intellekt-ve-muasir-realliqlar-movzusunda-konfrans-kecirilib--35257.htm",https://xeberler.az/img/mid/42499.jpg,23-05-2025, 10:27,SÜNİ İNTELLEKT VƏ DATA ,"AMEA-nın Mərkəzi Elmi Kitabxanasında Milli Məclisin Təbii ehtiyatlar, energetika və ekologiya komitəsinin, AMEA-nın və ETN İdarəetmə Sistemləri İnstitutunun birgə təşkilatçılığı ilə “Yaşıl dünya, süni intellekt və müasir reallıqlar” mövzusunda elmi-praktiki konfrans keçirilib.Xeberler.az bildirir ki, konfransda dövlət və hökumət nümayəndələri, Milli Məclisin deputatları, elm və təhsil qurumlarının əməkdaşları, media mənsubları və digər şəxslər iştirak ediblər.Tədbiri giriş nitqi ilə Milli Məclisin Təbii ehtiyatlar, energetika və ekologiya komitəsinin sədri Sadiq Qurbanov açaraq Milli Məclisin yaz sessiyasının gündəliyinə uyğun olaraq keçirilən, aktual mövzuya həsr olunmuş konfransın elmi əhəmiyyətini qeyd edib. O, iqlim dəyişiklikləri, ekoloji böhranlar və təbii resursların azalmasını bəşəriyyətin qarşısında duran ən ciddi problemlərdən olduğunu söyləyib. Bildirib ki, atmosferin və ətraf mühitin çirklənməsi, biomüxtəlifliyin azalması, su qıtlığı, iqlim dəyişiklikləri və s. planetimizin tarazlığına birbaşa təsir edən faktorlardır.Komitə sədri bugünkü tədbirin Beynəlxalq Biomüxtəliflik Günündə keçirilməsinin təsadüfi olmadığını bildirərək, bu əlamətdar günün əsas məqsədinin dünyanın diqqətini təbii və antropogen faktorların təsirinə məruz qalan biomüxtəlifliyin qorunmasına yönəltmək olduğunu vurğulayıb.Ulu Öndər Heydər Əliyevin təbiətin mühafizəsinə və ekoloji tarazlığın saxlanılmasına xüsusi önəm verdiyini deyən Sadiq Qurbanov qeyd edib ki, Ümummilli Lider biomüxtəlifliyin qorunmasını Azərbaycanın ekoloji siyasətinin mühüm tərkib hissəsi kimi görürdü. Böyük şəxsiyyət təbiətə qarşı edilən hər hansı zərəri yalnız ekoloji fəlakət deyil, həm də milli sərvətə qarşı hörmətsizlik kimi dəyərləndirirdi.Prezident İlham Əliyevin Bakıda keçirilən COP29 tədbiri çərçivəsində söylədiyi “Qlobal ekoloji problemlər bəşəriyyətin mövcudluğu və gələcəyi üçün ciddi təhdidlər yaratmaqdadır” sözlərini xatırladan Sadiq Qurbanov hazırda ölkəmizdə ekoloji təhlükəsizliyi təmin etmək və təbii sərvətlərdən səmərəli istifadə etmək üçün rəqəmsal texnologiyaların tətbiqinin genişləndirildiyini vurğulayıb. Bildirib ki, xüsusilə Naxçıvan, Qarabağ və Şərqi Zəngəzurun “yaşıl enerji zonaları” elan edilməsi bu istiqamətdə atılmış mühüm addımdır.“Azərbaycanın yaşıl öhdəlikləri ekoloji dayanıqlığı artırmaq, karbon emissiyalarını azaltmaq və bərpa olunan enerji mənbələrindən istifadəyə keçidi sürətləndirmək məqsədi daşıyır”, - deyə bildirən komitə sədri ölkəmizin bu sahədə bir sıra beynəlxalq və milli təşəbbüslərə qoşulduğunu söyləyib. Vurğulayıb ki, Azərbaycan 2030-cu ilə qədər istilik effekti yaradan qaz emissiyalarını 35 %, 2050-ci ilədək isə 40 % azaltmağı hədəfləyir.Daha sonra AMEA-nın prezidenti akademik İsa Həbibbəyli çıxış edərək ətraf mühitin qorunması, iqlim dəyişmələrinin qarşısının alınması, təbii fəlakətlərdən müdafiəyə diqqətin artırılması, süni intellekt və rəqəmsal inkişafla bağlı ölkənin çağırışlarına cavab verən əhəmiyyətli müzakirələrin aparılması baxımından bugünkü tədbirin əhəmiyyətini qeyd edib.“Yaşıl dünya naminə həmrəylik ili”nin ölkəmizdə uğurla davam etdiyini və Azərbaycanın dünyamiqyaslı beynəlxalq COP29 konfransına yüksək səviyyədə ev sahibliyi etdiyini deyən AMEA rəhbəri vurğulayıb ki, COP29 tədbiri sadəcə iqlim dəyişikliyi mövzusunda deyil, həm də ölkənin beynəlxalq səviyyədə öz liderlik qabiliyyətini nümayiş etdirmək yolunda tarixi bir addım oldu. Bu konfrans Azərbaycanın yalnız bir müşahidəçi deyil, qlobal çağırışlara cavab verən bir lider olduğunu bütün dünyaya sübut etdi. COP29 Qarabağın azad edilməsindən sonra Azərbaycanı dünyaya yeni obrazda təqdim etdi.Akademik İsa Həbibbəyli bildirib ki, Azərbaycan elmi COP29 tədbiri və “Yaşıl dünya naminə həmrəylik ili”ndə yeni ideyalarla, yeni istiqamətlərlə yanaşı, yeni terminologiya ilə zənginləşib. COP29 Azərbaycan elminə ondan əvvəlki dövrlərdə heç zaman səslənməyən “yaşıl enerji”, “yaşıl iqtisadiyyat”, “yaşıl artım”, “yaşıl texnologiyalar” və s. kimi yeni terminlər, yeni anlayışlar gətirib.O, cari ildə Prezident İlham Əliyev tərəfindən imzalanmış “Azərbaycan Respublikasının 2025–2028-ci illər üçün süni intellekt Strategiyası” və “Azərbaycan Respublikasında Rəqəmsal İnkişaf Konsepsiyası”nın təsdiq edilməsi haqqında sərəncamlarının “Yaşıl dünya naminə həmrəylik ili” strategiyası ilə bir-birini tamamladığını və yeni mərhələni şərtləndirdiyini bildirib.Çıxışının sonunda akademik İsa Həbibbəyli tədbir zamanı irəli sürüləcək müddəa və təkliflərin, müzakirə obyekti olacaq məsələlərin Milli Məclisdə bu istiqamətdə yeni qanunvericilik layihəsinin hazırlanması prosesinə öz töhfəsini verəcəyinə əminliyini bildirib, konfransın işinə uğurlar arzulayıb.Tədbirdə AMEA-nın vitse-prezidenti, Molekulyar Biologiya və Biotexnologiyalar İnstitutunun baş direktoru, akademik İradə Hüseynovanın və İdarəetmə Sistemləri İnstitutunun baş direktoru, akademik Əli Abbasovun mövzu üzrə məruzələri dinlənilib.Konfransda, həmçinin AMEA-nın akademik-katibi, Fizika İnstitutunun baş direktoru, akademik Arif Həşimov, Azərbaycan Respublikası ekologiya və təbii sərvətlər nazirinin müavini Vüqar Kərimov, millət vəkili Nigar Məmmədova, Azərbaycan Dövlət Pedaqoji Universitetinin elm və innovasiyalar üzrə prorektoru, professor Asəf Zeynalov və Azərbaycan Dövlət İqtisad Universitetinin departament direktoru, professor Zahid Məmmədov çıxış edərək “yaşıl” dünyanın mühafizəsinə, yüksək texnologiyaların tətbiqi ilə bağlı qlobal çağırışların elmi baxımdan müzakirəsinə həsr edilmiş tədbirin önəminə toxunublar. Qeyd olunub ki, müzakirələr elmi-innovativ yanaşmaların, planların və qanunvericilik aktlarının milli strategiyalara uyğun şəkildə formalaşdırılması baxımından mühüm əhəmiyyət daşıyır. ",2025-07-24 17:30:29.229554
 Azərbaycan innovasiya ekosisteminin inkişaf tempinə görə Mərkəzi Asiyada liderdir ,https://xeberler.az/new/details/azerbaycan-innovasiya-ekosisteminin-inkisaf-tempine-gore-merkezi-asiyada-liderdir--35256.htm,https://xeberler.az/img/mid/42503.jpg,23-05-2025, 10:24,TƏDBİRLƏR ,"İnnovasiya iqtisadiyyatı üzrə araşdırma platforması olan “StartupBlink” 2025-ci il üçün Qlobal Startap Ekosistemi İndeksini açıqlayıb.Xeberler.az məlumat verir ki, son dörd ilin hesabatlarında ardıcıl yüksəliş nümayiş etdirən Azərbaycan cari ildə ən yüksək nəticəyə nail olub. Belə ki, ölkəmiz qlobal reytinqdə 2024-cü illə müqayisədə 6 pillə irəliləyərək 74-cü yerdə qərarlaşıb. Ekosistemin illik artım tempi 24 faiz təşkil edib ki, bu da Mərkəzi Asiya regionun ən yüksək göstəricisidir.Azərbaycanın əldə etdiyi digər uğurlu göstərici Bakının reytinqdə “İlin şəhəri” olaraq seçilməsidir. Paytaxt şəhər, xüsusilə elektron kommersiya, pərakəndə satış, təhsil, həmçinin sosial-əyləncə sektorunda innovativ texnologiyaların tətbiqi üzrə rəqiblərindən öndədir. Bununla yanaşı, Bakı tədbirlər (31), logistika (65), səyahət (71), onlayn bazarlar (91) və “SaaS” xidmətləri kateqoriyalarında da ilk qlobal yüzlükdə yer alıb.Hesabatda startap ekosisteminin ümumi icmalı da verilib. Bu xüsusda İnnovasiya və Rəqəmsal İnkişaf Agentliyinin (İRİA) aparıcı dövlət qurumu olaraq yerli ekosistemin inkişafı, innovasiyaların təşviqi və rəqəmsallaşma istiqamətində həyata keçirdiyi fəaliyyət vurğulanıb. Son illərdə ölkəmizdə innovasiya infrastrukturunun yaradılması, texnoparkların inkişafı, innovative layihələr üçün maliyyə mexanizmlərinin əlçatanlığının artırılması, İKT sahəsində insan kapitalının yetişdirilməsi və beynəlxalq tərəfdaşlıqların formalaşmasında İRİA-nın müstəsna rolu qeyd edilib. Bununla yanaşı, İRİA-nın təşəbbüsü ilə keçirilən “IDDA Awards”, həmçinin Agentliyin tərəfdaşı olduğu “Baku ID” və“INMerge Innovation Summit” kimi tədbirlərin əhəmiyyəti və ekosistemə verdiyi töhfələr hesabatda öz əksini tapıb.Qeyd edək ki, Azərbaycan “StartupBlink” qlobal reytinqində 2021-ci ildə 89, 2022-ci ildə 85, 2023-cü ildə 84, 2024-cü ildə isə 80-ci mövqedə olub. Bu il ümumilikdə 118 ölkənin və 1473 şəhərin innovasiya göstəriciləri dəyərləndirilib. Reytinqin ilk beşliyində ABŞ, Birləşmiş Krallıq, İsrail, Sinqapur və Kanada yer alıb. ",2025-07-24 17:30:29.949648
 Ötən gün bank kartlarından 3 min manata yaxın pul oğurlanıb ,https://xeberler.az/new/details/oten-gun-bank-kartlarindan-3-min-manata-yaxin-pul-ogurlanib--35255.htm,https://xeberler.az/img/mid/40287.jpg,23-05-2025, 10:22,TƏHLÜKƏSİZLİK ,"Mayın 22-də ayrı-ayrı vətəndaşların müxtəlif kiber üsulla 1500, 392, 380, 240, 100, 61, 40 manat pul vəsaitləri bank kartlarından oğurlanıb.Xeberler.az bildirir ki, bu barədə Daxili İşlər Nazirliyinin mətbuat xidmətindən məlumat verilib.“Bank kartının üzərindəki CVV/CVC, SMS vasitəsilə göndərilən OTP kodları məxfi məlumatlardır. Bu məlumatlar naməlum şəxslərə verildiyi halda hesabınızda olan pullar, yaxud pul yoxdursa, kredit formasında sizə zərər vuracaqlar. Bir daha vətəndaşlara şübhəli zənglərdən gələn cəlbedici qazanc, sığorta, viza işləri, bank hesablarının möhkəmləndirilməsi, mədaxil üzrə ödənişlərlə əlaqəli təkliflərə diqqətlə yanaşmağı tövsiyə edirik. Naməlum zənglərlə, mesajlarla danışıq, yazışma aparılmamalıdır, dərhal bloklanmalıdır”, - deyə məlumatda qeyd edilib. ",2025-07-24 17:30:30.299992
 ABŞ-nin iri bankları stabilkoin yaratmağı planlaşdırır ,https://xeberler.az/new/details/abs-nin-iri-banklari-stabilkoin-yaratmagi-planlasdirir--35254.htm,https://xeberler.az/img/mid/42492.jpg,23-05-2025, 09:42,KRİPTOVALYUTA ,"ABŞ-nin iri bankları dolların dəyərinə bağlı rəqəmsal valyuta olan birgə stabilkoin yaratmağı planlaşdırır.Xeberler.az bildirir ki, bu barədə mənbələrə istinadən “Wall Street Journal” məlumat yayıb.Danışıqlar ilkin mərhələdə olsa da, “JPMorgan Chase”, “Bank of America”, “Citigroup” və “Wells Fargo” kimi böyük banklar öz maraqlarını gizlətmirlər.Güman edilir ki, stabilkoinin yaradılması onlara maliyyə əməliyyatlarını, o cümlədən beynəlxalq köçürmələri sürətləndirməyə imkan verəcək. Çünki bəzi əməliyyatların bank sistemində emal edilməsi bir neçə gün çəkə bilir.ABŞ kredit təşkilatları qorxur ki, öz stablecoinlərini yaratmadan, sürətlə inkişaf edən kriptovalyuta bazarında rəqabət qabiliyyəti olmayacaq. Yekun qərar hələ verilməyib.Qəzet qeyd edib ki, bu, bank müştərilərinin belə valyutaya tələbatının qiymətləndirilməsindən, eləcə də bu sahədə qanunvericilik təşəbbüslərindən asılı olacaq. ",2025-07-24 17:30:31.330317
 Azercell-in prezidenti “GSMA M360 Eurasia 2025” konfransında çıxış edib ,https://xeberler.az/new/details/azercell-in-prezidenti-gsma-m360-eurasia-2025-konfransinda-cixis-edib--35253.htm,https://xeberler.az/img/mid/42490.jpg,23-05-2025, 07:31,MOBİL RABİTƏ ,"21–22 may tarixlərində GSMA-nın təşkilatçılığı ilə Daşkənddə keçirilən “M360 Eurasia 2025” forumu telekommunikasiya və texnologiya üzrə sənaye liderlərini bir araya gətirib.Tədbir çərçivəsində regionda rəqəmsal inkişaf imkanlarının genişləndirilməsi, inklüziv rəqəmsal transformasiyanın təşviqi, rəqəmsal infrastrukturun inkişafı, investisiya imkanları və dayanıqlı tərəfdaşlıqların qurulması kimi aktual mövzular müzakirə olunub.“Azercell Telekom” MMC-nin prezidenti Zərinə Zeynalova Özbəkistanın Rəqəmsal Texnologiyalar naziri cənab Şerzod Şermatov, GSMA-nın baş direktoru Vivek Badrinath və Beynəlxalq Telekommunikasiya İttifaqı (ITU) baş katibinin müavini Tomas Lamanauskas kimi yüksək vəzifəli şəxslərlə yanaşı forumun açılış sessiyasında çıxış edib.“Rəqəmsal transformasiya sərhəd tanımır. Bu yol ümumi vizyon, regional əməkdaşlıq və birgə səylər tələb edir”, - deyə Zərinə Zeynalova bildirib. Z. Zeynalova Azercell-in son iki il ərzində Bakıda ev sahibliyi etdiyi “M360 Eurasia”nın nəticələrinə toxunaraq formalaşmış texnoloji dinamikanın davam etdirilməsinin vacibliyini vurğulayıb.Daha sonra “Avrasiyanın rəqəmsal potensialı” mövzusuna həsr olunmuş panel müzakirəsində iştirak edən Z. Zeynalova Azercell-in şəbəkə modernizasiyası üzrə genişmiqyaslı layihəsini və Aztelekom-un “Onlayn Azərbaycan” təşəbbüsünü ölkənin rəqəmsal transformasiyasını təşviq edən uğurlu nümunələr kimi təqdim edib.Eyni zamanda, Z. Zeynalova dayanıqlı telekommunikasiya infrastrukturunun qurulması, süni intellekt texnologiyalarının tətbiqi, yeni nəsil şəbəkələrin yaradılması və ən əsası insan kapitalına yönəlmiş uzunmüddətli investisiyaların strateji əhəmiyyətini xüsusi olaraq qeyd edib: “Məqsədimiz innovasiya və peşəkar insan resursları əsasında formalaşan gələcək nəsil rəqəmsal ekosistemi qurmaqdır.” Forum çərçivəsində iştirakçılar sektorlararası əməkdaşlığın gücləndirilməsi, rəqəmsal suverenliyin təmin olunması və regionun texnoloji liderlik potensialının artırılması istiqamətində fikir mübadiləsi aparıblar. “M360 Eurasia 2025” Avrasiyanın Asiya ilə Avropa arasında strateji rəqəmsal körpü rolunu bir daha təsdiqləyib. ",2025-07-24 17:30:32.688458
 “Google” virtual geyim sınağı funksiyasını işə salıb ,https://xeberler.az/new/details/google-virtual-geyim-sinagi-funksiyasini-ise-salib--35252.htm,https://xeberler.az/img/mid/42488.jpg,22-05-2025, 18:44,E-TİCARƏT ,"“Google” onlayn alış-veriş sahəsində növbəti addım ataraq geyimlərin virtual şəkildə sınanması funksiyasını test rejimində istifadəyə verib.Xeberler.az “Techradar” nəşrinə istinadən məlumat verir ki, hələlik yalnız ABŞ-dakı istifadəçilər üçün “Google Search Labs” bölməsi vasitəsilə əlçatan olan bu texnologiya süni intellektdən istifadə edərək seçilmiş geyimdə insanın realistik görünüşünü yaradır.Yeni funksiyadan istifadə etmək üçün “Search Labs” bölməsində onu aktivləşdirmək, tam boyuna fotoşəklini yükləmək, “Google Shopping” vasitəsilə geyimi seçmək və uyğun mallarda “Sına” düyməsinə basmaq lazımdır.Bu xidmət üçün “Google” hesabı tələb olunur. Şəklin işlənməsi 10-15 saniyə çəkir. Bütün məlumatlar şifrlənmiş formada saxlanılır.“Bu sehr deyil, kompüter texnologiyasına əsaslanan mürəkkəb alqoritmlərdir. Modelimiz bədən proporsiyaları, duruş və parça özəllikləri də daxil olmaqla 200-dən çox parametri təhlil edir”, – deyə layihənin texniki direktoru bildirib.Hazırkı mərhələdə sistemdə yalnız üst geyimləri – gödəkçə, palto, don və ətəklər, həmçinin köynək və şalvarlar sınaqdan keçirilə bilər. Çimərlik geyimləri və kostyumlar funksiyada dəstəklənmir. Onlar yalnız müəyyən pərakəndə satıcıların malları üçün keçərlidir.Funksiyanı sınaqdan keçirən istifadəçilər rəng və üslubun qiymətləndirilməsinin rahatlığını, həmçinin qırış və drapirovkanın realistik emalını qeyd ediblər. Buna baxmayaraq, sistemdə bədən proporsiyalarının ötürülməsində müəyyən qeyri-dəqiqliklər qalır. Xüsusilə Elvis Preslinin geyimləri kimi özəl obrazların sınanması imkanı maraq doğurub. “Bu, moda üçün zaman maşını kimidir”, – deyə Kaliforniyadan bir beta-tester bildirib.Mütəxəssislər bu texnologiyanın üç əsas üstünlüyünü vurğulayırlar: məhsulun qaytarılmasının azalması (proqnozlara görə 25 faizə qədər), alışa çevrilmə faizinin artması və fərdiləşdirmə imkanlarının genişlənməsi. “Bu cür texnologiyalar elektron ticarətin qaydalarını dəyişəcək”, – deyə “RetailTech” analitiki hesab edir.Funksiya daim təkmilləşdirilir. Yaxın gələcəkdə dəstəklənən geyim kateqoriyalarının artırılması və “Google”un mobil tətbiqi ilə inteqrasiyası planlaşdırılır. Məlumata görə, “Amazon” və “”Shopify” də oxşar texnologiyalar üzərində işləyir. ",2025-07-24 17:30:34.622840
 Azərbaycanda fiber-optik internetin əhatə dairəsi açıqlanıb ,https://xeberler.az/new/details/azerbaycanda-fiber-optik-internetin-ehate-dairesi-aciqlanib--35251.htm,https://xeberler.az/img/mid/42487.jpg,22-05-2025, 18:41,İNTERNET ,"Azərbaycanın telekommunikasiya və poçt xidmətləri üzrə tənzimləyici qurumu İnformasiya Kommunikasiya Texnologiyaları Agentliyində (İKTA) bir sıra internet telekommunikasiya xidməti göstərən operator və provayderlərlə görüş keçirilib.Xeberler.az bildirir ki, tədbiri giriş sözü ilə açan Agentliyin İdarə heyətinin sədri Nail Mərdanov telekommunikasiya sahəsində son illər görülən işlər və çağırışlar haqqında məlumat verib.İKTA rəsmisi “Azərbaycan Respublikasında telekommunikasiya və informasiya texnologiyalarının inkişafına dair Strateji Yol Xəritəsi”ndə nəzərdə tutulan prioritetlərin həyata keçirilməsi nəticəsində ölkəmizdə sabit genişzolaqlı şəbəkədə bir istifadəçinin internetdən istifadə sürətinin 2025-ci ildə 50 Mbit/s-yə, 2025-ci ildən sonra isə inkişaf etmiş ölkələr səviyyəsinə çatdırılmasının hədəf indikatorları olaraq müəyyən edildiyini xatırladıb. Artıq cari ilin aprel ayının göstəricisinin 54% daha yüksək 76,87 Mbit/s olması barədə məlumat verib.Müzakirələr zamanı qeyd edilib ki, 2020 – 2025-ci illər üçün nəzərdə tutulmuş hədəflərə operatorlar və provayderlərlə Rəqəmsal İnkişaf və Nəqliyyat Nazirliyinin birgə uğurlu fəaliyyəti nəticəsində çatmaq mümkün olub.Nail Mərdanov əlavə edib ki, hazırda ölkəmizdə 2,2 milyon sabit genişzolaqlı internet abunəçisi mövcuddur ki, onlardan da 1,7 milyonu, yaxud 78%-i GPON texnologiyası istifadə edir. Bu texnologiya üzərindən 1 Gbit/s internet sürətinin təqdim olunması mümkündür. Hazırda 2,9 milyon ev təsərrüfatının genişzolaqlı internetə çıxış imkanı təmin olunub.“Yenilənmiş infrastruktur, müştəri təcrübələri, latent tələb və digər araşdırmalar göstərir ki, internet sürətinin inkişaf etmiş ölkələr səviyyəsinə çatdırılması üçün operator və provayderlərimiz artıq 150-200 Mbit/s-dən yuxarı internet sürət paketləri təqdim etməlidirlər. Bunun üçün telekommunikasiya infrastrukturu 1 Gbit/s və yuxarı internet sürətlərini dəstəkləməli və yüksək sürət paketləri təqdim edə bilməlidirlər. Ölkədə internetdən istifadə sürətinin inkişaf etmiş ölkələr səviyyəsinə çatdırılması üçün yüksəksürətli xidmət təkliflərinin olması zəruridir”, – deyə İKTA sədri qeyd edib.Ölkədə internetin sürətinin artırılması və bu baxımdan “Ookla”nın “Speedtest Global Index” reytinqində irəliləmək imkanları haqqında fikir mübadiləsi aparılıb.Bildirilib ki, indikatorların növbəti illərdə inkişaf etmiş ölkələr səviyyəsinə çatdırılması üçün indidən lazımi tədbirlər görülməsi, hazırlıq işlərinə başlanılması lazımdır.Mövcud 2,2 mln qoşulmalardan təxminən 100 mini ADSL, 400 mini “Ethernet” bağlantısı (ETTH) və sabit simsiz internet bağlantısı (FWA) texnologiyası vasitəsilə təmin edilir. Beləliklə, müasir və rəqabətə davamlı təkliflər verə bilmələri üçün köhnəlmiş texnologiya istifadə edən operatorlar şəbəkələrinin texnoloji yeniləşdirilməsi barədə zəruri addımlar atmalıdırlar.Daha sonra inkişaf etmiş ölkələrdə təqdim edilən internet sürət paketləri nümayiş etdirilib.Təklif edilib ki, növbəti müzakirələrə qədər operator və provayderlər bu hədəfə çatmaq üçün atacaqları addımları müəyyən etsin, bu istiqamətdə daxili təhlillər edərək təkliflər hazırlasınlar. Tənzimləyici qurum isə öz növbəsində bu istiqamətdə onlara lazımi dəstəyi verməyə hazır olduğunu bildirib.Qarşılıqlı anlaşma şəraitində keçirilən görüşün sonunda problemlərin aradan qaldırılması məqsədilə bu tipli görüşlər, seminar və təlimlərin davamlı keçirilməsi qərara alınıb.Qeyd edək ki, İnformasiya Kommunikasiya Texnologiyaları Agentliyi ölkədə informasiya-kommunikasiya texnologiyaları və rabitə (telekommunikasiya və poçt) sahələrində tənzimləmə və nəzarəti, eləcə də radiospektr idarəçiliyini həyata keçirir. ",2025-07-24 17:30:36.467842
 Mobil tətbiqlər reklam daşıyıcısı hesab olunacaq ,https://xeberler.az/new/details/mobil-tetbiqler-reklam-dasiyicisi-hesab-olunacaq--35250.htm,https://xeberler.az/img/mid/40656.jpg,22-05-2025, 16:58,QANUNVERİCİLİK ,"Reklam daşıyıcılarının əhatə dairəsi genişlənib.Xeberler.az məlumat verir ki, bu, Prezident İlham Əliyevin təsdiqlədiyi “Reklam haqqında” qanuna dəyişiklikdə əksini tapıb.Bu sıraya mobil tətbiqlər (dövlət orqanlarının (qurumlarının) mobil tətbiqləri istisna olmaqla) və rəqəmsal platformalar (o cümlədən onların bir hissəsi), reklam xarakterli bildiriş və sms-lər, reklam daşıyıcısı olan rəqəmsal platforma – reklamın yayımlanması üçün istifadə olunan internet informasiya ehtiyatı (dövlət informasiya ehtiyatları istisna olmaqla), informasiya-telekommunikasiya şəbəkəsi və ya onların mobil tətbiqləri, o cümlədən rəqəmsal platforma təsisçisi – maddi qazanc qarşılığında öz nüfuzundan istifadə etməklə reklam daşıyıcısı olan rəqəmsal platformalarda reklam fəaliyyətini həyata keçirən fiziki və ya hüquqi şəxs daxil edilib.   ",2025-07-24 17:30:37.417960
 “ASAN ödəniş” informasiya sistemi haqqında Əsasnamə” dəyişib ,https://xeberler.az/new/details/asan-odenis-informasiya-sistemi-haqqinda-esasname-deyisib--35249.htm,https://xeberler.az/img/mid/42484.jpg,22-05-2025, 16:53,QANUNVERİCİLİK ,"Prezident İlham Əliyev 11 fevral 2015-ci il tarixli fərmanı ilə təsdiq edilmiş “ASAN ödəniş” informasiya sistemi haqqında Əsasnamə”də dəyişiklik edib.Xeberler.az məlumat verir ki, bununla bağlı dövlət başçısı yeni fərman imzalayıb.Fərmana əsasən, bundan sonra sözügedən sistemə məhkəmə qərarına əsasən xeyrinə ödəniş aparılacaq şəxsin bank hesabı nömrəsi ilə yanaşı, icra sənədləri üzrə ödənilməli olan vəsaitlər, icra ödənişi və icra hərəkətlərinin həyata keçirilməsi ilə bağlı xərclər və müvafiq icra işinin qeydiyyat nömrəsi barədə məlumatlar da real vaxt rejimində göndərilməlidir. ",2025-07-24 17:30:38.093383
 Hər ay kartlardan 2 milyon manat talanır – Qanunvericilik dəyişməlidir ,https://xeberler.az/new/details/her-ay-kartlardan-2-milyon-manat-talanir-–-qanunvericilik-deyismelidir--35248.htm,https://xeberler.az/img/mid/40415.jpg,22-05-2025, 11:28,TƏHLİL ,"""Ötən gün Naxçıvanda “Kiber suverenlik” mövzusunda keçirilən müzakirələrdə diqqət cəlb edən məsələlərdən biri də DİN rəsmisinin açıqlaması oldu. Panel müzakirəsində çıxış edən DİN-nin İnformasiya və Kibertəhlükəsizlik şöbəsinin rəisi Hikmət Məmmədov bildirdi ki, son 4 ayda vətəndaşların bank kartlarından 6 milyon manat oğurlanıb"". Xeberler.az bildirir ki, bu sözləri Azərbaycan İnternet Formunun Prezidenti, ekspert Osman Gündüz deyib. Ekspertin sözlərinə görə, bir çoxları ümumiyyətlə kartlarından oğurluq haqqında rəsmi məlumat vermir, bu o deməkdir ki, hər ay təxminən 2 milyon manat kartlardan talanır: ""Əslində bu rəsmi açıqlamadan sonra Mərkəzi Bank dərhal reaksiya verməli, problemə aydınlıq gətirməliydi. Hələlik isə bunlar müşahidə olunmur. Kütləvi talamalar tam adiləşib. Artıq hər gün gözləyirik ki, DİN rəsmisi kartlardan nə qədər pul oğurlandığını açıqlayacaq"". Bu nə vaxta qədər belə davam edəcək? Osman Gündüz bildirib ki, nə qədər faydalı və vacib olsa da, maariflənmə və rəqəmsal savadlılıqla bu problemi tez bir zamanda həll etmək çətin olacaq: Bir daha, banklara, Mərkəzi Banka, ümumiyyətlə hökumətə və cəmiyyətə şərəf gətirməyən bu vəziyyətin düzəlməsi istiqamətində faydalı ola biləcək təklifləri təkrarlamaq istərdim : 1. Ən çox oğurluq olan banklar haqqında məlumatlar şübhəsiz ki Mərkəzi Bankda və DİN-dədir. Bu məlumatların açıqlanması banklara qarşı ciddi ictimai qınaq yarada bilər və maliyyə sektorunun məsuliyyətini daha da artıra bilərdi. Güman ki banklar ciddi itkilər verə biləcəyindən Mərkəzi Bank bu tip məlumatları açıqlamayacaq. DİN-in hər gün açıqladığı statistika çox əhəmiyyətlidir. Düşünmək olar ki DİN-ə qarşı da müəyyən təsirlər var ki ən çox talanma olan bankların adları açıqlanmasın. Belə olan halda isə bu problemin qanunvericilik baxımından həll edilməsi mövcud problemin həllinə çox kömək edə bilərdi. 2. Mərkəzi Bank Qaydalarına əl gəzdirməlidir, identifikasiya işləri sərtləşdirilməlidir, banklar oğurlanmış vəsaitlərə görə məsuliyyət daşımalıdır. “Siz təsdiqləmisiniz” deyərək məsuliyyətdən yayınmaq qəbulolunmazdır. Mobil tətbiqlərin kodları audit olunmalıdır, əvvəllər problemi olan banklardan məlumat sızması araşdırılmalıdır. 3. Banklarda və mobil operatorlarda müştəri məlumatlarına çıxışı olan şəxslərə nəzarət gücləndirilməli, daxili audit sistemləri qurulmalıdır. Xarici vətəndaşların bu sahədə işləməsi qanunla məhdudlaşdırılmalıdır. Maraqlıdır ki, mövcud hüquqi normalar görə kritik qurumu audit edən kiber provayderdə xarici vətəndaş işləyə bilməz, amma kritik qurumun həssas strukturlarında “xarici vətəndaş işləyə bilməz” deyən bir müddəa yoxdur. 4. Mobil tətbiqlərdə “kreditə STOP” və kartdan oğurluqla bağlı anında məlumat verilməsi üçün “SOS” əlaqə imkanı yaradılmalıdır. 5. Fərdi məlumatların qorunması haqqında qanun sərtləşdirilməli, bank kartlarından talama ilə bağlı cinayət məsuliyyəti ağırlaşdırılmalıdır, bankların və operatorların hüquqi məsuliyyəti konkretləşdirilməlidir və s.   ",2025-07-24 17:30:38.823202
 DİN: Bank kartının məlumatlarını heç kəslə paylaşmayın! ,https://xeberler.az/new/details/din:-bank-kartinin-melumatlarini-hec-kesle-paylasmayin--35247.htm,https://xeberler.az/img/mid/41500.jpg,22-05-2025, 11:24,TƏHLÜKƏSİZLİK ,"Mayın 21-də ayrı-ayrı vətəndaşların müxtəlif kiber üsulla 6 min 300, 4 min 700, 2 min 766, 2 min 167, 1056, 1000, 624, 600, 450, 387, 300, 170, 100 manat pul vəsaitləri bank kartlarından oğurlanıbXeberler.az bildirir ki, bu barədə Daxili İşlər Nazirliyinin (DİN) mətbuat xidmətindən məlumat verilib.“Bank kartının üzərindəki CVV/CVC, SMS vasitəsilə göndərilən OTP kodları məxfi məlumatlardır. Həmin məlumatlar naməlum şəxslərə verildiyi halda hesabınızda olan pullar, yaxud pul yoxdursa, kredit formasında Sizə zərər vuracaqlar. Bir daha vətəndaşlara şübhəli zənglərdən gələn cəlbedici qazanc, sığorta, viza işləri, bank hesablarının möhkəmləndirilməsi, mədaxil üzrə ödənişlərlə əlaqəli təkliflərə diqqətlə yanaşmağı tövsiyə edirik. Naməlum zənglərlə, mesajlarla danışıq, yazışma aparılmamalıdır, dərhal bloklanılmalıdır”, - deyə DİN-in məlumatında xəbərdarlıq edilir. ",2025-07-24 17:30:39.421830
 “Aztelekom” “SAMENA Liderlər Sammiti”ndə təcrübəsini paylaşacaq ,https://xeberler.az/new/details/aztelekom-samena-liderler-sammitinde-tecrubesini-paylasacaq--35246.htm,https://xeberler.az/img/mid/42482.jpg,22-05-2025, 10:18,TƏDBİRLƏR ,"AZCON Holding şirkətlərindən olan “Aztelekom”un baş direktor vəzifəsini icra edən Həsən Ömərov 26 may tarixində BƏƏ-nin Dubay şəhərində keçiriləcək “SAMENA Liderlər Sammiti”ndə çıxış edəcək.Xeberler.az məlumat verir ki, tədbir çərçivəsində SAMENA və Ümumdünya Genişzolaqlı Əlaqə Assosiasiyasının (WBBA) birgə təşkilatçılığı ilə sabit şəbəkə sənayesinə həsr olunmuş yüksəksəviyyəli dairəvi masa görüşü də baş tutacaq.H.Ömərov görüşdə çıxış edərək “Aztelekom”un həyata keçirdiyi infrastruktur layihələri, o cümlədən “Onlayn Azərbaycan” təşəbbüsü barədə iştirakçılara məlumat verəcək.Qeyd edək ki, SAMENA Telekommunikasiya Şurası Hindistan yarımadası, Asiya, Yaxın Şərq və Şimali Afrika regionunda fəaliyyət göstərən ən böyük genişzolaqlı operator qruplarını təmsil edən, qlobal miqyasda təsirə malik regional təşkilatdır. Şura telekommunikasiya və rəqəmsal xidmətlər sektorunda siyasət, tənzimləmə və sənaye prioritetlərini uzlaşdırmaqla rəqəmsal transformasiyanın və dayanıqlı inkişafın həyata keçirilməsini dəstəkləyir.Məlumat üçün bildirək ki, uğurla yekunlaşmış “Onlayn Azərbaycan” meqalayihəsinin əsas operatoru olan “Aztelekom” genişzolaqlı və mobil şəbəkə təhlilləri üzrə qlobal şirkət “Ookla” tərəfindən “Speedtest Award for Fastest Fixed Network” (Ən sürətli Sabit Şəbəkə üzrə Speedtest Mükafatı) və rəqəmsal transformasiya məsələləri üzrə 45 illik beynəlxalq təcrübəyə sahib olan nüfuzlu “İDATE” şirkəti tərəfindən “Ev Təsərrüfatlarının Genişzolaqlı İnternetə Qoşulmasının İnkişafı ilə Bağlı Ən Yaxşı Təcrübə” (Best Practice of Home Broadband Development Award) mükafatlarına layiq görülüb. Hər iki mükafat ölkə tarixində ilk dəfə olaraq sabit şəbəkə internet provayderinə təqdim edilib. ",2025-07-24 17:30:39.801539
 “Google”nin həmtəsisçisi “Alphabet”in səhmini hədiyyə edib ,https://xeberler.az/new/details/googlenin-hemtesiscisi-alphabetin-sehmini-hediyye-edib--35245.htm,https://xeberler.az/img/mid/41628.jpg,22-05-2025, 09:24,SOSİAL MEDIA ,"Amerikanın “Google” korporasiyasının həmtəsisçisi, “Forbes” jurnalının versiyasına görə, planetin ən varlı adamları siyahısında (sərvəti - 134 milyard dollar) səkkizinci olan Sergey Brin, naməlum alıcıya “Alphabet” texnoloji şirkətinin təxminən 700 milyon dollar dəyərində səhmlərini bağışlayıb.Xeberler.az bildirir ki, bu barədə “Bloomberg” agentliyi məlumat yayıb.Məlumata görə, “Alphabet”in 4,1 milyon səhmi xeyriyyəçiliyə və ya etibar fondlarına yönəldilə bilər. “Bloomberg” qeyd edib ki, Brin tez-tez parkinson xəstəliyini araşdırmaq üçün vəsait bağışlayır. Bundan əlavə, 2023-cü ildə iqlim və səhiyyə məsələləri ilə məşğul olan qeyri-kommersiya təşkilatı yaradıb. ",2025-07-24 17:30:40.182886
 Ötən il SOAR sistemi üzrə alınan xəbərdarlıqların sayında artım müşahidə olunub ,https://xeberler.az/new/details/oten-il-soar-sistemi-uzre-alinan-xeberdarliqlarin-sayinda-artim-musahide-olunub--35244.htm,https://xeberler.az/img/mid/42480.jpg,21-05-2025, 21:43,TƏDBİRLƏR ,"2023-cü illə müqayisədə 2024-cü ildə SOAR sistemi üzrə alınan xəbərdarlıqların (alerts) sayında təxminən 2 dəfə artım müşahidə olunub.Xeberler.az Azərtaca istinadən məlumat verir ki, bu sözləri Xüsusi Rabitə və İnformasiya Təhlükəsizliyi Dövlət Xidmətinin baş idarə rəisinin müavini Tural Məmmədov Naxçıvanda keçirilən ""Kibersuverenlik"" konfransında deyib.O qeyd edib ki, statistikaya nəzər salsaq, 2024-cü ildə kiberhücum cəhdlərinin analizi nəticəsində 1069 xüsusi kiberhücum indikatoru müəyyən edilərək, ""AzStateNet"" şəbəkəsində və dövlət e-poçt sistemində bloklamaqla xüsusi hədəflənmiş, APT kiberhücumların qarşısı alınıb.Tural Məmmədov 2023-cü illə müqayisədə 2024-cü ildə SOAR sistemi üzrə alınan xəbərdarlıqların (alerts) sayında təxminən 2 dəfə artım müşahidə olunduğunu bildirib: ""Belə ki, hesabat dövründə SIEM sistemində 333 milyarddan çox loq emal olunub. SOAR sisteminə ötürülən xəbərdarlıqların orta günlük sayı 5520 olub. Bununla yanaşı, Xidmətin həyata keçirdiyi kibertəhdid kəşfiyyatı nəticəsində dövlət qurumlarının informasiya sistemlərinin adlarına bənzədilmiş 110 saxta domen müəyyən edilərək, onların ölkə üzrə fəaliyyətimi dayandırılaraq potensial kiberhücum cəhdləri qabaqlanıb"".Xüsusi Rabitə və İnformasiya Təhlükəsizliyi Dövlət Xidmətinin baş idarə rəisinin müavini vurğulayıb ki, ümumilikdə, texnologiyanın sürətlə inkişaf etdiyi informasiya təhlükəsizliyi məhsullarının hər gün yeniləndiyi bir dünyada yeni milli məhsullar ortaya qoymaq çox çətindir: “Daha çətini isə, “hansı məhsulları milliləşdirməkdən başlamalıyıq” sualına cavab tapmaqdır. Amma düşünürəm ki, kibersüverenliyimizin təmin edilməsi üçün əvvəlcə əlimizdə olan resursların auditi, monitoriniqi və yoxlanılması kimi imkanların genişləndirilməsindən başlamaq ən doğru yanaşma olardı. Məhz bu səbəbdən hazırda 2 istiqamət üzrə laboratoriya qururuq, bunlardan biri Bakı Ali Neft Məktəbində qurulmasını başa çatdırmaq üzrə olduğumuz İnformasiya Təhlükəsizliyi Testləri laboratoriyasıdır. Hansı ki, həm milli həllərin, həm təchiz olunmuş həllərin yoxlanılmasını, laborator testlərini həyata keçirəcək, o cümlədən bu sahədə kadr yetişdirəcək laboratoriya funksiyasını daşıyacaq.Digəri isə Azərbaycan Texniki Universitetində qurulan Zərərverici Analizi Laboratoriyasıdır ki, o da ölkəmizi hədəf alan xüsusi zərərvericilərin analizini həyata keçirməklə yanaşı, həm də zərərverici analizi üçün hazırda üzərində işlədiyimiz milli sandbox proqram təminatının hazırlanması və dəstəyini həyata keçirəcək. Məlumat üçün qeyd edim ki, Xidmətimizin Zərərverici Analizi Laboratoriyasının bir sıra həlləri artıq istifadəyə verilmişdir. Onlar barədə məlumatları https://mrl.cert.gov.az/  informasiya ehtiyatından məlumat əldə edə bilərsiniz”. ",2025-07-24 17:30:40.876739
 Ötən il bank kartlarından 22 milyon manat kiber üsulla oğurlanıb ,https://xeberler.az/new/details/oten-il-bank-kartlarindan-22-milyon-manat-kiber-usulla-ogurlanib--35243.htm,https://xeberler.az/img/mid/42479.jpg,21-05-2025, 18:23,TƏHLÜKƏSİZLİK ,"2024-cü il ərzində vətəndaşlara qarşı törədilən kart fırıldaqçılığı nəticəsində 22 milyon manatdan çox zərər dəyib, 2025-ci ilin ilk 4 ayı ərzində isə bu rəqəm 6 milyon manatı keçib.Xeberler.az məlumat verir ki, bu sözləri Azərbaycan Respublikası Daxili İşlər Nazirliyi İnformasiya və Kibertəhlükəsizlik şöbəsinin rəisi Hikmət Məmmədov Naxçıvanda keçirilən ""Kiber Suverenlik"" konfransında deyib.Onun sözlərinə, hər bir fakt üzrə təhlillər və araşdırmalar göstərir ki, kiber cinayətlər bank kartı sahiblərinin şəxsi məlumatlarının müxtəlif üsul və vasitələrlə ələ keçirilməsi nəticəsində baş verib. O qeyd edib ki, kiberməkan ciddi real iqtisadi təhlükə mənbəyidir, hər kəs ictimai mövqeyindən asılı olmayaraq diqqətli olmalıdır: ""DİN tərəfindən gündəlik olaraq aparılan profilaktik maarifləndirmə işi göstərir ki, əvvəllki illərdən fərqli olaraq vətəndaşın kiber savadlılığının artırılması fayda verir. Maariflənmə, əməliyyat-axtarış, əməliyyat-texniki, istintaq tədbirləri tərəfimizdən fasiləsiz davam etdirilir.Bununla yanaşı, həmçinin beynəlxalq əməkdaşlıq əlaqələri genişlənir, kiber təhdid riskləri üzrə fəaliyyət diqqətdə saxlanılır. Fəaliyyətə uyğun olaraq INTERPOL, EUROPOL və digər beynəlxalq qurumlarla birgə əməkdaşlıq çərçivəsində məlumat mübadiləsi aparılmaqla birgə əməliyyatlar həyata keçirilir. Bu, xüsusilə transsərhəd kibercinayətkarlıqla mübarizədə olduqca vacibdir"". ",2025-07-24 17:30:41.487141
 Audiovizual Şura yayım şirkətini 5 min manat cərmələyib ,https://xeberler.az/new/details/audiovizual-sura-yayim-sirketini-5-min-manat-cermeleyib--35242.htm,https://xeberler.az/img/mid/37778.jpg,21-05-2025, 18:21,TV VƏ RADİO ,"Audiovizual Şuranın tərtib etdiyi inzibati protokola xitam verilməsi qərarı Apellyasiya Məhkəməsi tərəfindən ləğv edilib, “Teleport” MMC cərimə olunub.Xeberler.az bildirir ki, bu barədə Audiovizual Şura məlumat yayıb.Bildirilib ki, 2024-cü ilin sonlarından 2025-ci ilin mart ayınadək Audiovizual Şuranın mütəxəssisləri operatorlar tərəfindən təqdim olunan sənədlərə və onların retranslyasiya paketlərinə baxış həyata keçirmiş, müvafiq monitorinq işləri aparıblar:""Aparılmış monitoriqlər nəticəsində 20 platforma operatoru barədə inzibati xəta haqqında protokollar tərtib edilib və müvafiq məhkəmələrə göndərilib. Məhkəmələrin qərarlarına əsasən, həmin operatorların hərəsi 5 min manat cərimə olunub"".Yalnız Nəsimi Rayon Məhkəməsinin 12 mart tarixli qərarı ilə Audiovizual Şuranın “Teleport” MMC barədə tərtib etdiyi inzibati protokola xitam verilib:""Bununla bağlı Audiovizual Şura Bakı Apellyasiya Məhkəməsinə şikayət verib və həmin məhkəmənin 24 aprel 2025-ci il qərarı ilə ilk instansiya məhkəməsinin qərarı ləğv edilərək “Teleport” MMC-nin 5 min manat cərimə edilməsi ilə bağlı qərar qəbul olunub. Qərar qətidir və ondan şikayət verilə bilməz"".Audiovizual Şura bir daha operatorların nəzərinə çatdırır ki, onların əhaliyə təqdim etdikləri retranslyasiya paketlərinə daxil edilən xarici televiziya kanalları yalnız buna hüquq verən sənədin mövcudluğu halında retranslyasiya oluna bilər. ",2025-07-24 17:30:42.072716
 “SpaceX” orbitə daha 23 internet peyki çıxarıb ,https://xeberler.az/new/details/spacex-orbite-daha-23-internet-peyki-cixarib--35241.htm,https://xeberler.az/img/mid/42478.jpg,21-05-2025, 18:19,KOSMOS ,"“SpaceX” şirkəti “Falcon 9” daşıyıcı raketi qlobal internet şəbəkəsi üçün nəzərdə tutulan 23 ədəddən ibarət “Starlink” minipeyklərinin növbəti qrupunu orbitə çıxarıb.Xeberler.az məlumat verir ki, şirkətin saytında yerləşdirilən məlumata görə, daşıyıcı raket çərşənbə axşamı günü ABŞ-ın Şərq sahili vaxtı ilə saat 23:19-da Birləşmiş Ştatların Kosmik Qüvvələrinin Kanaveral burnunda yerləşən bazasından start götürüb.Qeyd edək ki, “SpaceX” 2019-cu ilin mayından bəri kosmik fəzaya ümumilikdə 8,6 mindən çox peyk buraxıb. Hazırda onların 7,5 mindən çoxu işlək vəziyyətdədir.Dünyanın ən böyük peyk operatoru olan “SpaceX” orbitə ümumilikdə 12 minə yaxın minipeyk çıxarmağı hədəfləyir. Təxminən 10 milyard dollara başa gələcək layihə planetin istənilən guşəsində genişzolaqlı internetə çıxışı təmin etməyə imkan yaradacaq. Kompaniya növbəti mərhələdə orbital qruplaşmadakı kosmik aparatların sayını 30 minə çatdırmağı planlaşdırır.Hazırda “Starlink” peyk şəbəkəsi dünyanın 40-dan çox ölkəsində, o cümlədən Şimali Amerika, Avropa, Uzaq Şərq və Avstraliyada istifadəçilər üçün əlçatandır. Pentaqonun məlumatına əsasən, həmin peyklərin xidmətindən amerikalı hərbçilər də istifadə edirlər. ",2025-07-24 17:30:43.226187
 “Stomatologiyada innovasiyalar” mövzusunda konfrans keçirilib ,https://xeberler.az/new/details/stomatologiyada-innovasiyalar-movzusunda-konfrans-kecirilib--35240.htm,https://xeberler.az/img/mid/42477.jpg,21-05-2025, 18:14,İKT REGİON ,"Naxçıvan Dövlət Universitetinin Tibb fakültəsinin 25 illiyinə həsr olunan “Stomatologiyada İnnovasiyalar” mövzusunda Beynəlxalq elmi-praktik konfrans keçirilib.Xeberler.az məlumat verir ki, konfrans NDU və “Azərbaycan İmplantoloq” İctimai Birliyinin birgə təşkilatçılığı ilə baş tutub.Naxçıvan Dövlət Universitetinin Elm və innovasiya məsələləri üzrə prorektoru Elsevər Əsədov bildirib ki, bu kimi beynəlxalq səviyyəli elmi tədbirlər stomatologiya sahəsində bilik və təcrübə mübadiləsi üçün mühüm platformadır. Prorektor çıxışında 2023–2027-ci illər üçün Naxçıvan Muxtar Respublikasının sosial-iqtisadi inkişafına dair Dövlət Proqramına əsasən, universitetdə yaradılacaq Tibb kampusu barədə ətraflı məlumat verib. Planlanan yeni kampusda müasir tibb tədris binası, araşdırma xəstəxanası, tələbə yataqxanası, tibb kollecinin binası və sair ilə yanaşı, Stomatologiya ixtisası üçün ayrıca tədris korpusu və stomatoloji klinikanın inşasının nəzərdə tutulduğunu diqqətə çatdırıb. Eyni zamanda, mayın 16-17-də Özbəkistanın Səmərqənd şəhərində keçirilən, dünyanın müxtəlif ölkələrindən 35 universitetin iştirak etdiyi tələbələrin və gənc tədqiqatçıların 79-cu elmi-praktik konfransında universitetin Tibb fakültəsinin Stomatologiya ixtisası üzrə tələbələrinin də uğurlu çıxışları ilə yüksək dərəcəli diplomlara layiq görüldüklərini xatırladıb.“Azərbaycan İmplantoloq” İctimai Birliyinin sədri, tibb üzrə fəlsəfə doktoru Cabbar Həsənov müasir stomatologiyada innovasiyaların rolundan danışıb. Vurğulanıb ki, konfrans bu sahədə tətbiq olunan ən son texnologiyalar və müalicə metodlarının paylaşılması baxımından olduqca önəmli əhəmiyyət kəsb edir. ",2025-07-24 17:30:43.588638
 Texnologiya Universiteti ilə İRİA  əməkdaşlığa start verir ,https://xeberler.az/new/details/texnologiya-universiteti-ile-iria-emekdasliga-start-verir--35239.htm,https://xeberler.az/img/mid/42473.jpg,21-05-2025, 18:12,TƏDBİRLƏR ,"Azərbaycan Texnologiya Universiteti (ATU) ilə İnnovasiya və Rəqəmsal İnkişaf Agentliyi (İRİA) növbəti əməkdaşlıq mərhələsinə qədəm qoyur. Bu məqsədlə İRİA-nın nümayəndə heyəti ATU-ya səfər edib.Xeberler.az məlumat verir verir ki, səfər çərçivəsində ATU-nun rektoru Yaşar Ömərovun İRİA-nın nümayəndə heyətini təmsil edən İnformasiya təhlükəsizliyi departamentinin müdiri Şahmar Hacıyəhyayev, İT və informasiya təhlükəsizliyi şöbəsinin müdiri İlkin Əzizov, Kibertəhlükəsizlik üzrə davamlı inkişaf və araşdırma şöbəsinin qrup rəhbərləri Xəyyam Məsiyev və Gülnar Mirhüseynova ilə görüşü olub.Rektor Yaşar Ömərov görüşdə qeyd edib ki, rəqəmsal bacarıqların inkişafı və kibertəhlükəsizlik sahəsində kadr hazırlığının gücləndirilməsi universitetin əsas prioritetlərindəndir. Rektor bu əməkdaşlığın tərəflər üçün qarşılıqlı faydalı olacağını və tələbələrin innovativ mühitə inteqrasiyasına töhfə verəcəyi vurğulayıb.Görüş zamanı Azərbaycan Kibertəhlükəsizlik Mərkəzinin həyata keçirdiyi, ölkədə kibertəhlükəsizlik sahəsində kadr potensialının artırılmasını hədəfə alan “Beyin Mərkəzi” layihəsi çərçivəsində əməkdaşlıq imkanları müzakirə edilib.Müzakirələr zamanı ATU-da kibertəhlükəsizlik ixtisası üzrə dərslərin təşkili, müəllimlər üçün master-klasların keçirilməsi, tələbələr üçün hakatonların təşkil edilməsi, kibertəhlükəsizlik və informasiya təhlükəsizliyi ixtisaslarının kurikulum və sillabuslarının yenilənməsi və əmək bazarının tələblərinə uyğunlaşdırılması istiqamətində də müvafiq addımlar atılmasına dair qərar verilib.Görüş çərçivəsində İRİA-nın nümayəndə heyəti ATU-nun Kibertəhlükəsizlik laboratoriyası ilə tanış olub. Tanışlıq zamanı ATU-nun Kibertəhlükəsizlik laboratoriyasının bazasında tələbələrin praktiki bacarıqlarının artırılması məqsədilə “Cyber Club”un yaradılması, burada mütəmadi olaraq onlayn və oflayn formatda “workshop”ların təşkili ilə bağlı razılıq əldə edilib. ",2025-07-24 17:30:44.185770
 BANM komandası “PASHA Hackathon 5.0” yarışında qalib olub ,https://xeberler.az/new/details/banm-komandasi-pasha-hackathon-5.0-yarisinda-qalib-olub--35238.htm,https://xeberler.az/img/mid/42470.jpg,21-05-2025, 15:56,TƏDBİRLƏR ,"Bakı Ali Neft Məktəbinin (BANM) “Stranger Pings” komandası “PASHA Hackathon 5.0” texnologiya yarışmasında uğurla çıxış edərək III yerə layiq görülüb və 2000 AZN mükafat qazanıb. Bu yarışma Azərbaycanın ən böyük 48 saatlıq texnoloji tədbirlərindən biri hesab olunur.Xeberler.az bildirir ki, komanda İnformasiya təhlükəsizliyi ixtisasının V kurs tələbələri – Radmila Musayeva, Əli Məhərrəmli və Nadir İsgəndərovdan ibarət olub. Yarış zamanı onlar Casco sığorta prosesini sürətləndirməyi hədəfləyən innovativ bir tətbiq hazırlayıblar.Komandanın mentoru BANM-in İnformasiya texnologiyaları kafedrasının müəllimi Nihad Əlilidir. ",2025-07-24 17:30:44.855181
 “Nar”ın dəstəyi ilə Azərbaycanda biznesə dair ilk “B4B” kitabı təqdim olunub ,https://xeberler.az/new/details/narin-desteyi-ile-azerbaycanda-biznese-dair-ilk-b4b-kitabi-teqdim-olunub--35237.htm,https://xeberler.az/img/mid/42465.jpg,21-05-2025, 15:53,MOBİL RABİTƏ ,"“Nar”ın dəstəyi ilə Azərbaycanda ilk dəfə olaraq “B4B: Business for Business” adlı kitab nəşr olunub və bir sıra ali təhsil müəssisələrində tələbələrə təqdim edilib. Kitab müasir biznesin idarə olunmasına dair praktik yanaşmalar, strateji planlaşdırma və innovativ inkişaf yollarını əhatə edir.Müəlliflər Abbas Abbasov və Vladimir Klimov nüfuzlu Stokholm İqtisadiyyat Məktəbinin məzunlarıdır. Kitabda təqdim edilən ideyalar da məhz bu ali məktəbdə aparılmış tədqiqat və təcrübələrə əsaslanır.Kitabın təqdimatları Bakı Ali Neft Məktəbi, Azərbaycan Dövlət İqtisad Universiteti (UNEC) və Bakı Mühəndislik Universitetində keçirilib. Görüşlərdə iqtisadiyyat və biznesin idarə edilməsi fakültələrinin 200-ə yaxın tələbə və müəllimi iştirak edib. Müəlliflər oxucularla birbaşa ünsiyyət quraraq nəşrin əsas ideyalarını və onların praktik tətbiq imkanlarını müzakirə ediblər.“B4B” və ya “Business for Business” müasir idarəetmə konsepsiyası kimi şirkətin işgüzar tərəfdaşları ilə sıx əməkdaşlığa, innovasiyalar üzərində birgə fəaliyyətə və nəticədə daha davamlı və sürətli inkişafa əsaslanır. Bu yanaşma kitabda “Toyota”, “Procter & Gamble”, “Coca-Cola”, “IKEA” və digər dünyaca məşhur şirkətlərin nümunələri əsasında aydın və praktik şəkildə izah olunur. Nəşr sahibkarlar, menecerlər və biznesə yeni başlayanlar üçün dəyərli bir bələdçi rolunu oynayır.“Nar”ın bu təşəbbüsə dəstəyi şirkətin maarifləndirmə və gənclərin inkişafına yönəlmiş sosial məsuliyyət strategiyasının davamıdır. Mobil operator gənclərin bilik və bacarıqlarının artırılmasına xidmət edən layihələrə daim önəm verir.Hazırda 2,2 milyon abunəçiyə yüksəkkeyfiyyətli rabitə xidmətləri göstərən “Nar” son 6 ildə Müştəri Loyallığı İndeksinə görə ölkədə lider mobil operatordur. Mobil operator müştəriyönümlülük strategiyasına sadiq qalaraq sərfəli qiymət qarşılığında üstün xidmət təqdim edir. ",2025-07-24 17:30:45.549366
 “Turk trade” platformasının yaradılması təklif edilib ,https://xeberler.az/new/details/turk-trade-platformasinin-yaradilmasi-teklif-edilib--35236.htm,https://xeberler.az/img/mid/42461.jpg,21-05-2025, 13:45,TƏDBİRLƏR ,"“Turk trade” platformasının yaradılması təklif olunub. Xeberler.az məlumat verir ki, bu təkliflə Özbəkistan Prezidenti Şavkat Mirziyoyev mayın 21-də Macarıstanın paytaxtı Budapeştdə keçirilən Türk Dövlətləri Təşkilatının (TDT) Dövlət Başçıları Şurasının qeyri-rəsmi Zirvə görüşü çıxış edib.Dövlət başçısı TDT-nin iqtisadi inkişafı istiqamətində atılmalı olan addımlardan danışıb:“Özbəkistan “Turk trade” platformasının yaradılmasını təklif edir. Biz həmçinin birgə investisiya proqramı həyata keçirməliyik”.Ş.Mirziyoyev həmçinin bildirib ki, Özbəkistan Rusiya-Ukrayna müharibəsinin dialoq yolu ilə həllini dəstəkləyir: ""Türkiyənin Rusiya-Ukrayna müharibəsinin həlli istiqamətində göstərdiyi səylər yüksək qiymətləndirilməlidir"". ",2025-07-24 17:30:46.113288
 Prezident: Orta Dəhlizin rəqəmsallaşdırılmasına önəm veririk ,https://xeberler.az/new/details/prezident:-orta-dehlizin-reqemsallasdirilmasina-onem-veririk--35235.htm,https://xeberler.az/img/mid/42462.jpg,21-05-2025, 13:40,TƏDBİRLƏR ,"Orta Dəhlizin rəqəmsallaşdırılmasına böyük önəm veririk.Xeberler.az məlumat verir ki, bunu Prezident İlham Əliyev Türk Dövlətləri Təşkilatının Dövlət başçıları Şurasının qeyri-rəsmi iclasında çıxışı zamanı deyib.“Hazırda Xəzər dənizi limanları arasında nəqliyyat əməliyyatlarının və ticarətin sadələşdirilməsini nəzərdə tutan vahid rəqəmsal platformanın yaradılması layihəsi üzərində işlər davam etdirilir. Xəzər dənizində 50-dən çox ticarət gəmisi olan Azərbaycan türk dövlətləri üçün önəmli tranzit xidmətləri göstərir”, - deyə dövlətimizin başçısı əlavə edib. ",2025-07-24 17:30:46.677307
  “Təhsildə İKT kitabı çapdan çıxıb ,https://xeberler.az/new/details/tehsilde-ikt-kitabi-capdan-cixib--35234.htm,https://xeberler.az/img/mid/42459.jpg,21-05-2025, 13:39,PROQRAMLAR ,"Pedaqoji elmlər doktoru, professor Mönsüm Alışovun “Təhsildə İKT (İnteraktiv proqram vasitələri və ondan istifadə yolları)” kitabı çapdan çıxıb.Xeberler.az məlumat verir ki, kitab müasir təhsil mühitində informasiya-kommunikasiya texnologiyalarının (İKT) rolu və tətbiqi ilə bağlı elmi-praktik yanaşmaları əks etdirir. Kitabda müəllimlərin və tələbələrin İKT biliklərinin artırılması, elektron təhsil resurslarının yaradılması və istifadəsi, həmçinin rəqəmsal bacarıqların inkişafı kimi aktual məsələlərə toxunulur.Müəllif pedaqoji prosesdə İKT-nin effektiv inteqrasiyası üçün konkret metod və yanaşmalar təqdim edir. Kitabda interaktiv proqramların tədris prosesində istifadəsi, onların pedaqoji məqsədlərə uyğun tətbiqi və bu vasitələrin təhsil keyfiyyətinə təsiri ətraflı şəkildə izah olunur.Nəşrin əsas məzmunu və üstünlükləri ondan ibarətdir ki, burada interaktiv proqramların təsnifatı və tətbiq sahələri öz əksini tapıb. Kitabda müxtəlif interaktiv proqram vasitələrinin növləri və onların tədris prosesində istifadəsi yolları geniş şəkildə təsvir edilir.Tədris prosesində tətbiq nümunələrində isə müəllif interaktiv proqramların dərs prosesində necə istifadə oluna biləcəyini konkret nümunələrlə göstərir.Kitabda müəllimlərin və tələbələrin interaktiv proqramlardan səmərəli istifadə etmələri üçün faydalı məsləhətlər və metodik göstərişlər təqdim olunur.Professor Mönsüm Alışovun bu kitabı təhsil sahəsində çalışan mütəxəssislər, müəllimlər və tələbələr üçün dəyərli mənbədir. Vəsaitdə interaktiv proqramların (CROCODİLE (fizika, kimya və riyaziyyat) elektron laborator proqramlarından istifadə yolları verilib. Həmçinin Yenka, Khan akademiya və s. tədris proqramlarından istifadə, elektron lövhələr, verilənlər bazasının idarəetmə sistemləri haqqında məlumatlar yer alıb. Bununla yanaşı, uzun müddətdən bəri “İdrak” liseyində tətbiq olunan “Media dərs” tədris üsulu haqqında izahat verilib. Bu kitabda olan materiallardan istifadə etməklə müəllimlər tədris prosesinin səmərəsini yüksəldə bilər, təhsilin inkişafına töhfə vermiş olarlar.Bakı Dövlət Universitetinin professoru Mönsüm Alışov Azərbaycan təhsil sistemində İKT-nin tətbiqi sahəsində tanınmış mütəxəssisdir. O, həm də “İdrak” liseyinin təsisçisidir və təhsildə İKT-nin tətbiqi ilə bağlı bir sıra elmi əsərlərin müəllifidir. ",2025-07-24 17:30:48.746109
 Manipulyasiya məqsədli paylaşım edən Facebook səhifələri bağlanıb ,https://xeberler.az/new/details/manipulyasiya-meqsedli-paylasim-eden-facebook-sehifeleri-baglanib--35233.htm,https://xeberler.az/img/mid/33308.jpg,21-05-2025, 13:35,SOSİAL MEDIA ,"Rusiya tərəfindən Azərbaycanda manipulyasiya məqsədli materiallar yayımlayan 2 Facebook səhifəsi bağlanıb.Xeberler.az məlumat verir ki, ""Azeri Time"" və ""Azeri Voice"" səhifələri Azərbaycan Elektron Təhlükəsizlik Xidmətinin META-ya şikayəti əsasında bağlanıb.https://www.facebook.com/profile.php?id=61571125340686&rdid=gtx5CQMY0VFHCtFM&share_url=https%3A%2F%2Fwww.facebook.com%2Fshare%2F16FxVoAVqn%2F#https://www.facebook.com/profile.php?id=61571853879666&rdid=z2ohE1R8sOkQKxjh&share_url=https%3A%2F%2Fwww.facebook.com%2Fshare%2F1BncrmSDEj%2F# ",2025-07-24 17:30:50.287589
 Audiovizual Şurada televiziya yayımçıları ilə görüş keçirilib ,https://xeberler.az/new/details/audiovizual-surada-televiziya-yayimcilari-ile-gorus-kecirilib--35232.htm,https://xeberler.az/img/mid/42458.jpg,21-05-2025, 12:14,TV VƏ RADİO ,"Mayın 20-də Audiovizual Şurada dövlət büdcəsindən maliyyələşən, habelə ictimai yayımçı statusuna malik olan ümumölkə yerüstü televiziya yayımçılarının nümayəndələri ilə görüş keçirilib.Xeberler.az bildirir ki, bu barədə Audiovizual Şuradan məlumat verilib.Bildirilib ki, görüşdə 11 aprel 2025-ci il tarixdən qüvvəyə minən “Əlilliyi olan şəxslərin hüquqları haqqında” Azərbaycan Respublikası Qanununa dəyişikliklər və həmin dəyişikliklərə əsasən informasiya proqramlarında işarət dilinin tətbiqi məsələsi müzakirə olunub.“Əlilliyi olan şəxslərin hüquqları haqqında” Qanuna əlavə edilmiş 12-1-ci maddənin tələbləri ilə bağlı yayımçılara geniş məlumat verilmiş, Qanunun tələblərinin yerinə yetirilməsinin təmin olunması mərhələləri ətrafında fikir mübadiləsi aparılıb. Yayımçıların nümayəndələri qeyd olunan istiqamətdə intensiv işlərin həyata keçirildiyini və yaxın zamanlarda televiziya kanallarında praym-taym zamanı yayımlanan informasiya proqramlarının işarət dili tərcüməsi ilə müşayiətinin təmin ediləcəyini bildirilib.Müzakirələrin sonunda həyata keçirilən işlərlə bağlı daimi kommunikasiyanın saxlanılması, bu istiqamətdə mövcud çətinliklər və onların qarşılıqlı əməkdaşlıq formatında aradan qaldırılması ilə bağlı razılıq əldə olunub. ",2025-07-24 17:30:50.797003
 İnformasiya-rabitə sektorunda fəliyyət göstərən sahibkarların 21 faizi qadındır ,https://xeberler.az/new/details/informasiya-rabite-sektorunda-feliyyet-gosteren-sahibkarlarin-21-faizi-qadindir--35231.htm,https://xeberler.az/img/mid/42454.jpg,21-05-2025, 12:02,TEXNOLOGİYA ,"Bu il yanvarın 1-nə Azərbaycanda informasiya və rabitə sektorunda fəliyyət göstərən sahibkarların 21,3 %-i və yaxud 3 086-sı qadın olub.Xeberler.az məlumat verir ki, bu barədə Ailə, Qadın və Uşaq Problemləri üzrə Dövlət Komitəsinin 2024-cü il üzrə hesabatında bildirilir.Sənədə əsasən, qadın sahibkarların 3 084-ü mikro, 2-si isə kiçik sahibkar olub.2024-cü ilin sonuna ölkədə informasiya və rabitə sektorunda 14 474 sahibkar fəaliyyət göstərib ki, bunun da 78,7 %-si və yaxud 11 388-si kişilər olub. ",2025-07-24 17:30:51.530011
 Naxçıvanda “Kiber suverenlik” konfransı keçirilib ,https://xeberler.az/new/details/naxcivanda-kiber-suverenlik-konfransi-kecirilib--35230.htm,https://xeberler.az/img/mid/42453.jpg,21-05-2025, 11:42,TƏDBİRLƏR ,"Naxçıvanda Azərbaycan Kibertəhlükəsizlik Təşkilatları Assosiasiyasının təşkilatçılığı, Milli Kibertəhlükəsizlik Mərkəzinin və “Caspel” MMC-nin əsas tərəfdaşlığı, “Naxçıvan Muxtar Respublikası Televiziya və Radio Verilişləri” QSC və “Şərq qapısı” qəzetinin media tərəfdaşlığı ilə “Konstitusiya və Suverenlik İli”nə həsr edilən “Kiber Suverenlik” konfransı keçirilib.Xeberler.az məlumat verir ki, konfransda əvvəlcə şəhidlərin xatirəsi bir dəqiqəlik sükutla yad edilib, Dövlət Himni səsləndirilib.Kibertəhlükəsizlik mövzusunda videoçarx nümayiş etdirilib.Azərbaycan Kibertəhlükəsizlik Təşkilatları Assosiasiyası İdarə Heyətinin sədri Pənah Musayev diqqətə çatdırıb ki, “Konstitusiya və Suverenlik İli” çərçivəsində ölkəmizdə kibersuverenlik mövzusunda keçirilən ilk konfransın Naxçıvanda baş tutması özündə dərin simvolik məna daşıyır. Çünki Naxçıvan Azərbaycanın müstəqilliyi və suverenliyi tarixində bir çox ilkin və xüsusi əhəmiyyətli mühüm qərarların verildiyi məkandır. Ulu Öndər Heydər Əliyevin rəhbərliyi ilə burada ilk dəfə Sovet İttifaqının tərkibindən çıxmaq niyyəti rəsmi bəyan edilib, SSRİ-nin saxlanılması ilə bağlı qeyri-qanuni referendum açıq şəkildə boykot olunub, Azərbaycanın Xalq Cümhuriyyətinin üçrəngli bayrağı 70 ildən sonra yenidən dövlət rəmzi kimi qaldırılıb. Bütün bu tarixi faktlar Naxçıvanın suverenliyimiz və milli iradəmiz naminə ön planda olduğunu bir daha təsdiq edir.Texnologiyanın sürətli inkişafı və bütün sahələr üzrə rəqəmsallaşmağa keçidin, eyni zamanda, yeni riskləri və təhlükəsizlik təhdidlərini gündəliyə gətirdiyini bildirən Pənah Musayev əminliyini ifadə edib ki, konfransda aparılacaq müzakirələr kibersuverenlik anlayışının ölkəmizdə konseptual şəkildə formalaşmasına, gələcək milli strategiyaların müəyyənləşdirilməsinə və bu sahədə davamlı əməkdaşlıqların qurulmasına mühüm töhfə verəcək.Azərbaycan Respublikası Dövlət Təhlükəsizliyi Xidmətinin Kibertəhlükəsizlik əməliyyatları Mərkəzinin rəisi Davud Rüstəmov çıxışında əhəmiyyət kəsb edən məlumatların sızmasına dair 2024-2025-ci illər üzrə qlobal statistikaları açıqlayıb. Qeyd edib ki, əvvəlki illə müqayisədə qlobal miqyasda 10 faiz artımın qeydə alınması və indiyədək qeydə alınan ən yüksək göstərici olması xüsusi diqqət çəkir. Bütün məlumat sızmalarının 74 faizinin səhvlər, sosial mühəndislik, daxili sui-istifadə kimi insan faktoru ilə bağlı olması bir daha keyfiyyətli kadr potensialına ehtiyacın aktuallığını göstərir.Oğurlanmış istifadəçi məlumatları ilə edilən kiberhücumların sayı ötən ildə 71 faiz artıb deyən Davud Rüstəmov tövsiyə olunan müdafiə strategiyalarını diqqətə çatdırmaqla qlobal kibertəhdid mənzərəsində dinamikanın əsaslarını vurğulayıb.Bakı Ali Neft Məktəbinin rektoru Elmar Qasımov əmək bazarında kibertəhlükəsizlik sahəsi üzrə peşəkar kadrların hazırlanmasının vacibliyini irəli sürüb. O, qeyd edib ki, Elm və Təhsil Nazirliyi və Dövlət Təhlükəsizliyi Xidmətinin birgə təşəbbüsü ilə ölkənin aparıcı ali təhsil müəssisələrinin və müxtəlif dövlət qurumlarının nümayəndələri ilə yanaşı, dünyanın nüfuzlu universitet və şirkətlərində çalışan azərbaycanlı mütəxəssislər tərəfindən yeni tədris proqramı hazırlanıb. Proqramın hazırlanması zamanı həm dövlət, həm də özəl sektorda əmək bazarının cari tələbləri, araşdırılıb və nəzərə alınıb.Konfrans panel müzakirələri ilə işini davam etdirib. Sözügedən platformalarda Azərbaycan Respublikası Dövlət Təhlükəsizliyi Xidmətinin Kibertəhlükəsizlik əməliyyatları mərkəzinin əməkdaşı Elvin Balacanov, Dövlət Təhlükəsizliyi Xidmətinin Heydər Əliyev adına Akademiyasının rəisi Elşad Nəsirov, Xüsusi Rabitə və İnformasiya Təhlükəsizliyi Dövlət Xidmətinin baş idarə rəisinin müavini Tural Məmmədov, Müdafiə Nazirliyi Kibertəhlükəsizlik Xidməti rəisinin müavini Fərman Məmmədov, Milli Müdafiə Universitetinin rektoru, general-mayor Gündüz Əbdülov, Elm və Təhsil Nazirliyi Təhsil Sisteminin İnformasiyalaşdırılması İdarəsinin rəisi Vüsal Xanlarov, “Caspel” MMC İdarə Heyətinin sədri Ceyhun Quliyev, “Simbrella” şirkətinin baş icraçı direktoru Seymur Məmmədov və digərlərinin iştirakı ilə “Kibersuverenlik və dövlət təhlükəsizliyi”, “Kibertəhlükəsizlik sahəsində kadr potensialı” və “Kritik informasiya infrastrukturunun təhlükəsizliyində milli həllər və yerli şirkətlərin rolu” mövzuları müzakirə edilib.Azərbaycan Respublikası Daxili İşlər Nazirliyi İnformasiya və Kibertəhlükəsizlik şöbəsinin rəisi Hikmət Məmmədov vurğulayıb ki, 2024-cü ildə vətəndaşlara qarşı törədilən kart fırıldaqçılığı nəticəsində 22 milyon manatdan çox zərər dəyib, 2025-ci ilin ilk 4 ayı ərzində isə bu rəqəm 6 milyon manatı keçib. Hər bir fakt üzrə təhlillər və araşdırmalar göstərir ki, kibercinayətlər bank kartı sahiblərinin şəxsi məlumatlarının müxtəlif üsul və vasitələrlə ələ keçirilməsi nəticəsində baş verib.Bakı Ali Neft Məktəbinin rektoru Elmar Qasımovun “il ərzində kibercinayətlərin statistikası açıqlana bilərmi?”, sualına cavab olaraq Daxili İşlər Nazirliyi İnformasiya və Kibertəhlükəsizlik şöbəsinin rəisi Hikmət Məmmədov kibertalama və kiberdələduzluq əməllərinin Cinayət Məcəlləsinin 30-cu fəslində nəzərdə tutulmadığından statistik məlumatın verilməsində çətinliklər yaratdığını bildirib.150-dən çox iştirakçının qatıldığı konfransda dövlət qurumlarının rəhbər şəxsləri, ali təhsil müəssisələrinin rektorları, elmi ictimaiyyət nümayəndələri, aparıcı İKT şirkətlərin rəhbər şəxsləri və yerli ekspertlər iştirak edib.Sonda konfrans iştirakçılarına, tərəfdaşlara və könüllülərə təşəkkürnamələr təqdim olunub. ",2025-07-24 17:30:51.997657
 DİN: Ötən gün bank kartlarından 7 min 500 manata yaxın pul oğurlanıb ,https://xeberler.az/new/details/din:-oten-gun-bank-kartlarindan-7-min-500-manata-yaxin-pul-ogurlanib--35229.htm,https://xeberler.az/img/mid/42304.jpg,21-05-2025, 11:40,TƏHLÜKƏSİZLİK ,"Mayın 20-də ayrı-ayrı vətəndaşların müxtəlif kiber üsulla 1560, 1300, 1000, 799, 750, 600, 510, 419, 381, 71 manat pul vəsaitləri bank kartlarından oğurlanıb.Xeberler.az bildirir ki, bu barədə Daxili İşlər Nazirliyinin mətbuat xidmətindən məlumat verilib.“Bank kartının üzərindəki CVV/CVC, SMS vasitəsilə göndərilən OTP kodları məxfi məlumatlardır. Bu məlumatlar naməlum şəxslərə verildiyi halda hesabınızda olan pullar, yaxud pul yoxdursa, kredit formasında Sizə zərər vuracaqlar. Bir daha vətəndaşlara şübhəli zənglərdən gələn cəlbedici qazanc, sığorta, viza işləri, bank hesablarının möhkəmləndirilməsi, mədaxil üzrə ödənişlərlə əlaqəli təkliflərə diqqətlə yanaşmağı tövsiyə edirik. Naməlum zənglərlə, mesajlarla danışıq, yazışma aparılmamalıdır, dərhal bloklanmalıdır”, - deyə məlumatda bildirilib. ",2025-07-24 17:30:52.725411
 XRİTDX kiberhücumlar barədə məlumat yayıb ,https://xeberler.az/new/details/xritdx-kiberhucumlar-barede-melumat-yayib--35228.htm,https://xeberler.az/img/mid/40301.jpg,21-05-2025, 11:32,TƏHLÜKƏSİZLİK ,"“Arabian Ghost” adlı haker qruplaşması ölkəmizin bir sıra informasiya ehtiyatlarına, o cümlədən dövlət saytlarına qarşı kiberhücumlar həyata keçirdiyini açıqlayıb.Xeberler.az Xüsusi Rabitə və İnformasiya Təhlükəsizliyi Dövlət Xidmətinin (XRİTDX) yaydığı məlumata istinadən məlumat verir ki, dövlət qurumlarına qarşı həyata keçirilən kiberhücümlar XRİTDX tərəfindən 24/7 monitorinq olunur.“Tərəfimizdən həyata keçirilən tədbirlər nəticəsində bu hücumların qarşısı alınır. Kiberhücümların hazırda da davam etməsinə baxmayaraq, dövlət qurumlarının informasiya ehtiyatlarında heç bir dayanma və ya müdaxilə halı qeydə alınmayıb. Vətəndaşları və dövlət qurumlarını kibertəhlükəsizlik sahəsində diqqətli olmağa, şübhəli fəaliyyətlər barədə dərhal məlumat verməyə və təhlükəsizlik tədbirlərini gücləndirməyə çağırırıq”, - deyə XRİTDX-in yaydığı məlumatda bildirilir.Qeyd edək ki, XRİTDX-in Kompüter İnsidentlərinə Qarşı Mübarizə Mərkəzinin rəsmi saytında (https://www.cert.gov.az) kibertəhlükəsizliklə bağlı məlumatlar və tövsiyələr mövcuddur. ",2025-07-24 17:30:53.308635
 BƏT generativ süni intellektlə bağlı hesabat hazırlayıb ,https://xeberler.az/new/details/bet-generativ-suni-intellektle-bagli-hesabat-hazirlayib--35227.htm,https://xeberler.az/img/mid/41604.jpg,21-05-2025, 11:30,SÜNİ İNTELLEKT VƏ DATA ,"Beynəlxalq Əmək Təşkilatı (BƏT) və Polşanın Milli Tədqiqat İnstitutunun (NASK) mayın 20-də açıqladığı hesabata görə, dünya üzrə iş yerlərinin 25 faizi potensial olaraq generativ süni intellektin (GenAI) təhdidinə məruz qalır. Bu kontekstdə kargüzarlıq və yüksək rəqəmsal peşələr ən yüksək həssaslıqla üzləşir.Xeberler.az BƏT-in məlumatına istinadən bildirir ki, “Generativ AI və iş yerləri. Peşə təsirinin təkmil qlobal indeksi"" adlı hesabatda GenAI-nin əmək bazarlarını necə yenidən formalaşdıra biləcəyinə dair bu günə qədər hazırlanan ətraflı qlobal qiymətləndirmə təqdim edilib. Tədqiqat vurğulayır ki, AI-nin təsiri ilə iş yerlərinin inteqrasiyasının daha çox ehtimal olunan nəticəsi kütləvi yerdəyişmə deyil, peşənin dəyişdirilməsidir.BƏT-in baş elmi işçisi və tədqiqatın aparıcı müəllifi Pavel Qmırek bildirib: “İnsan amilini, ekspert rəyini və generativ süni intellekt modellərini birləşdirərək, biz ölkələrə riski qiymətləndirməyə və çağırışlara dəqiqliklə cavab verməyə kömək edən bir metod yaratdıq”.Tədqiqat, GenAI-yə qlobal məruz qalma nisbətinin 25 faiz təşkil etdiyini, lakin daha çox rəqəmsal inteqrasiyaya görə yüksək gəlirli ölkələrdə bu rəqəmin 34 faizə yüksəldiyini qeyd edib. GenAI nəzəri cəhətdən geniş çeşidli inzibati və məlumat daxiletmə tapşırıqlarını avtomatlaşdıra bildiyi üçün kargüzarlıq işləri ən yüksək risklə üzləşir. Digər yüksək dərəcədə məruz qalan sahələrə media, proqram təminatının inkişafı və maliyyə sahəsində idrak işləri daxildir.Hesabat 30 minə yaxın iş tapşırığına əsaslanan, süni intellekt qiymətləndirməsi, ekspert dəyərləndirməsi və BƏT-in məşğulluq məlumatları ilə çarpaz yoxlanılan, texnologiyanın ölkələr və sektorlar üzrə potensial təsirinin daha dəqiq təhlilinə imkan verən “peşələrin riskə məruz qalması indeksini” təqdim edir. Nəticələr, həmçinin əhəmiyyətli gender bərabərsizliyini vurğulayır. Yüksək gəlirli ölkələrdə qadınların 9,6 faizi, kişilərin isə yalnız 3,5 faizi avtomatlaşdırma riski yüksək olan işlərdə çalışır.Hesabat hökumətləri, işəgötürənləri və həmkarlar ittifaqlarını sosial dialoqa qoşulmağa və işçiləri qoruyan, bacarıqların artırılmasını və GenAI-ə məruz qalan sektorlarda ədalətli keçidi təmin edən siyasətlər hazırlamağa çağırır. Tədqiqat Beynəlxalq Valyuta Fondunun (BVF) 2024-cü ilə dair qiymətləndirməsinə uyğundur. Fond qeyd edib ki, süni intellekt qlobal miqyasda iş yerlərinin təxminən 40 faizinə təsir göstərə bilər və bu dəyişikliyin yükünü qabaqcıl iqtisadiyyatlar daşıyır.BVF-nin idarəedici direktoru Kristalina Georgieva daha əvvəl xəbərdarlıq etmişdi ki, süni intellektə nəzarət edilməzsə, bərabərsizliyin dərinləşməsi riski artacaq. Onun sözlərinə görə, əksər ssenarilərdə süni intellekt, çox güman ki, ümumi bərabərsizliyi artıracaq və bu, siyasətçilərin fəal şəkildə həll etməli olduğu narahatedici tendensiyadır.  ",2025-07-24 17:30:53.904783
 ABB “2025 WMF Dünya Kuboku”nun  tərəfdaşıdır! ,https://xeberler.az/new/details/abb-2025-wmf-dunya-kubokunun-terefdasidir--35226.htm,https://xeberler.az/img/mid/42449.jpg,21-05-2025, 11:28,İNTERNET BANKÇILIQ ,"Bu gün Bakıda kişi milli minifutbol komandaları arasında dünya çempionatı - “2025 WMF Dünya Kuboku” start götürür.Xeberler.az bildirir ki, Ölkədə idmanın inkişafına və kütləviləşməsinə dəstək verən ABB də dünya çempionatının tərəfdaşlarındandır. Çempionatın bütün oyunları paytaxtımızdakı Milli Gimnastika Arenasında baş tutacaq.Çempionatda 8 qrup üzrə 32 komanda yarışacaq. Dünya çempionatı 1 iyuna qədər davam edəcək.ABB-nin müasir, faydalı və universal məhsul və xidmətləri barədə məlumatları Bankın filial və şöbələrindən, https://abb-bank.az/ rəsmi internet səhifəsindən və ya 937 nömrəli Məlumat Mərkəzindən, həmçinin rəsmi Facebook səhifəsindən əldə etmək olar. ",2025-07-24 17:30:54.227951
 Filip Kotlerin kitabında “Aztelekom” təcrübəsindən bəhs olunacaq ,https://xeberler.az/new/details/filip-kotlerin kitabinda-aztelekom-tecrubesinden-behs-olunacaq--35225.htm,https://xeberler.az/img/mid/42448.jpg,21-05-2025, 11:25,TEXNOLOGİYA ,"Aztelekom, Azərbaycan Nəqliyyat və Kommunikasiya Holdinginin (AZCON ) tərkibində fəaliyyət göstərən telekommunikasiya şirkəti, müasir marketinqin atası kimi tanınan hörmətli Dr. Filip Kotlerin təsis etdiyi Kotler Impact-in son təşəbbüsü - ""Müasir Marketinqin Əsasları"" (Essentials of Modern Marketing - EOMM) kitabının ilk  Azərbaycan nəşrində təqdim olunacaq.Xeberler.az bildirir ki, kitabda şirkətin həyata keçirdiyi “Onlayn Azərbaycan” meqalayihəsinin icra prosesi və Azərbaycanın rəqəmsal transformasiyasında layihənin əhəmiyyəti barədə yazılacaq.100-dən çox ölkəni əhatə edən bu qlobal layihə çərçivəsində hazırlanacaq kitab seriyası hər bir ölkəyə xüsusi yanaşma ilə tərtib olunaraq yerli biznes uğurlarını beynəlxalq marketinq prinsipləri ilə bir araya gətirir. Italiya, Braziliya, Polşa, Hindistan, Pakistan, Banqladeş, Gürçüstan, Türkiyə də daxil olmaqla 30-dan çox ölkə bazarları haqqında nəşr olunmuş kitablar geniş oxucu marağı ilə qarşılanıb.Azərbaycan üçün hazırlanan nəşr isə ölkənin uğurlu biznes təcrübələrinin beynəlxalq arenada tanıdılmasına töhfə verməklə yanaşı, yerli biznes mütəxəssislərinə də dünya təcrübəsindən faydalanmaq imkanı yaradacaq. Kotler Impact-in MDB regionu və Azərbaycandakı ekskluziv nümayəndəsi olan AWE Consulting bu təşəbbüsün ölkəmizdə reallaşmasında əsas rol oynayır. Kitab qlobal elektron kitabxanalarda və təhsil platformalarında təqdim ediləcək.“Aztelekom”un bu kitabda yer alması ilə bağlı fikirlərini bölüşən şirkətin baş direktor vəzifəsini icra edən Həsən Ömərov bildirib:“Kotler İmpact-in nəşrində “Onlayn Azərbaycan” layihəsinin yer alması bizim üçün böyük qürur mənbəyidir. Bu kompleks layihə ölkənin iqtisadi inkişafının sürətləndirilməsinə, rəqəmsal savadlılığın artırılmasına və Azərbaycanın investisiya cəlbediciliyinin güclənməsinə təkan verdi. Eyni zamanda bu miqyasda layihənin icrası “Aztelekom”un gündəlik işə yanaşmasında da fundamental dəyişikliklərə səbəb oldu. Dəqiq strateji hədəfləri, güclü komanda işi və ortaq məqsədə inam bu mürəkkəb layihənin uğurla həyata keçirilməsinə imkan yaratdı. Bu layihənin icrası zamanı şirkətimizin keçdiyi yolun “Müasir marketinqin əsasları” kitabında əks olunması bizim üçün həm böyük nailiyyətdir, həm də daha yüksək hədəflərə çatmaq üçün əlavə motivasiyadır”.Qeyd edək ki, uğurla yekunlaşmış “Onlayn Azərbaycan” meqalayihəsinin əsas operatoru olan “Aztelekom” genişzolaqlı və mobil şəbəkə təhlilləri üzrə qlobal şirkət “Ookla” tərəfindən “Speedtest Award for Fastest Fixed Network” (Ən sürətli Sabit Şəbəkə üzrə Speedtest Mükafatı) və rəqəmsal transformasiya məsələləri üzrə 45 illik beynəlxalq təcrübəyə sahib olan nüfuzlu “İDATE” şirkəti tərəfindən “Ev Təsərrüfatlarının Genişzolaqlı İnternetə Qoşulmasının İnkişafı ilə Bağlı Ən Yaxşı Təcrübə” (Best Practice of Home Broadband Development Award) mükafatlarına layiq görülüb. Hər iki mükafat ölkə tarixində ilk dəfə olaraq sabit şəbəkə internet provayderinə təqdim edilib. ",2025-07-24 17:30:54.925691
 Tramp kriptovalyuta ticarətindən 300 milyon dollardan çox vəsait əldə edib ,https://xeberler.az/new/details/tramp-kriptovalyuta-ticaretinden-300-milyon-dollardan-cox-vesait-elde-edib--35224.htm,https://xeberler.az/img/mid/42445.jpg,21-05-2025, 08:46,KRİPTOVALYUTA ,"ABŞ prezidenti Donald Tramp və müttəfiqləri yanvar ayında TRUMP kriptovalyutasının istifadəyə verilməsindən sonra 300 milyon dollardan çox gəlir əldə ediblər.Xeberler.az məlumat verir ki, bununla bağlı “Newsmax” kanalı məlumat yayıb.“Yanvar ayında TRUMP tokeninin istifadəyə verilməsindən bəri ticarət fəaliyyəti prezident Donald Tramp və onun müttəfiqlərinə 324,5 milyon dollar qazandırıb”, - telekanal açıqlayıb bildirib.Bu məbləğin 900 min dollarının son iki gündə daxil olduğu bildirilir.Kriptovalyutanın ən yaxşı 200 sahibinin Vaşinqtonda Trampın özü ilə şam yeməyinə dəvət ediləcəyi elanından sonra sikkənin bazar dəyəri 50% artaraq 2,7 milyard dollara çatıb.Qeyd edək ki, mayın 22-də Vaşinqtondakı Tramp Qolf Klubunda prezidentlə fərdi şam yeməyi keçiriləcək.Siyahıda reytinqə sahib 25 lideri dövlət başçısı ilə VİP görüş və ertəsi gün Ağ Evə ekskursiya gözləyir. ",2025-07-24 17:30:55.520692
 Böyük Britaniya ordusu süni intellektdən istifadəni genişləndirir ,https://xeberler.az/new/details/boyuk-britaniya-ordusu-suni-intellektden-istifadeni-genislendirir--35223.htm,https://xeberler.az/img/mid/42443.jpg,21-05-2025, 08:43,SÜNİ İNTELLEKT VƏ DATA ,"Böyük Britaniya ordusunda süni intellektə əsaslanan inkişaflar ölkənin silahlı qüvvələrinə daha aktiv şəkildə tətbiq ediləcək.Xeberler.az məlumat verir ki, bubarədə “Guardian” qəzeti yazıb.Qəzet qeyd edib ki, Hily üç ay ərzində Britaniya silahlı qüvvələrinin vəziyyəti ilə bağlı icmal təqdim etməlidir.""Hily-nin texnologiyaya əsaslanan icmalının ən vacib aspektlərindən biri süni intellektin genişləndirilməsi olacaq"", - məlumatda deyilir.Məlumata görə, Estoniyadakı Britaniya qoşunları artıq potensial təhlükələri avtomatik tanıya və onlara qarşı mübarizə aparmaq üçün silah seçə bilən süni intellektə əsaslanan sistemləri sınaqdan keçirir.Nazir həmçinin süni intellektə əsaslanan hərbi inkişafları maliyyələşdirmək üçün vahid fond yaratmaq istədiyini deyib. ",2025-07-24 17:30:56.243847
 MİQ üçün elektron sənəd qəbuluna start verilir ,https://xeberler.az/new/details/miq-ucun-elektron-sened-qebuluna-start-verilir--35222.htm,https://xeberler.az/img/mid/42441.jpg,20-05-2025, 18:25,İKT TƏHSİL ,"Dövlət ümumi təhsil müəssisələrinə müəllimlərin işə qəbulu üzrə müsabiqənin 2025-2026-cı tədris ili üçün elektron sənəd qəbulu mərhələsinə start verilir.Xeberler.az məlumat verir ki, bu barədə İnsan Resursları Mərkəzi məlumat yayıb.Bildirilib ki, müsabiqə üzrə qeydiyyat 22 may saat 11:00-dan 29 may saat 11:00-dək davam edəcək.Qeyd edək ki, müsabiqədə iştirak etmək istəyən namizədlər “Digital Login” əldə etdikdən sonra www.miq.edu.az saytına daxil olaraq qeydiyyatdan keçə biləcəklər. ",2025-07-24 17:30:56.684886
 ETX: “Azərpoçt”un adından saxta mesajlar göndərilir ,https://xeberler.az/new/details/etx:-azerpoctun-adindan-saxta-mesajlar-gonderilir--35221.htm,https://xeberler.az/img/mid/42440.jpg,20-05-2025, 18:22,TƏHLÜKƏSİZLİK ,"Elan platformalarında məhsul yerləşdirən vətəndaşlara müxtəlif nömrələr vasitəsilə Azərbaycan Nəqliyyat və Kommunikasiya Holdinqinin (AZCON) tərkibində fəaliyyət göstərən “Azərpoçt” MMC adından saxta mesajlar göndərilir və məhsulu almaq istəyi bildirilir.Xeberler.az məlumat verir ki, bu barədə Rəqəmsal İnkişaf və Nəqliyyat Nazirliyi yanında Elektron Təhlükəsizlik Xidməti (ETX) məlumat yayıb.Bildirilir ki, dələduzlar məhsulun ödənişini həyata keçirmək bəhanəsi ilə vətəndaşlara saxta keçidlər göndərirlər. Həmin keçidlərə daxil olan istifadəçilərdən bank kartı məlumatları və digər şəxsi məlumatların daxil edilməsi tələb olunur. Bu yolla vətəndaşların maliyyə və fərdi məlumatları ələ keçirilməyə çalışılır.ETX vətəndaşlara xəbərdarlıq edir ki, bu cür hallarla rastlaşdıqda ehtiyatlı olsunlar, hər hansı qurum adından göndərilən mesajlara dərhal inanmasınlar və məlumatı birbaşa həmin qurumun rəsmi kanalları vasitəsilə dəqiqləşdirsinlər.Qurum vətəndaşlara şübhəli keçidlərə daxil olmamağı, bank kartı və digər fərdi məlumatlarını naməlum mənbələrlə paylaşmamağı tövsiyə edir. ",2025-07-24 17:30:57.507308
 Bələdiyyələrin vahid informasiya sistemi yaradılır ,https://xeberler.az/new/details/belediyyelerin-vahid-informasiya-sistemi-yaradilir--35220.htm,https://xeberler.az/img/mid/39708.jpg,20-05-2025, 18:19,QANUNVERİCİLİK ,"Azərbaycanda bələdiyyələrin vahid informasiya sisteminin yaradılması nəzərdə tutulur.Xeberler.az məlumat verir ki, bununla bağlı Vergi Məcəlləsində, eləcə də ""Bələdiyyələrin statusu haqqında"", ""Bələdiyyələrin maliyyəsinin əsasları haqqında"", ""Bələdiyyə torpaqlarının idarə edilməsi haqqında"", ""Yerli (bələdiyyə) vergilər ve ödənişlər haqqında"" və ""Bələdiyyələrin vergi xidməti orqanı haqqında Əsasnamənin təsdiq edilməsi barədə"" qanunlarda dəyişiklik olunması təklif edilir.Müvafiq qanun layihəsi Milli Məclisin İqtisadi siyasət, sənaye və sahibkarlıq komitəsinin bu gün keçirilmiş iclasında müzakirə edilir.Sənədə əsasən, bələdiyyələrin vahid informasiya sistemi dövlət informasiya sistemidir. Bu sistemdən sorğu əsasında əlde edilən və həmin informasiya sisteminə ötürülən məlumatların dairəsini müvafiq icra hakimiyyəti orqanının müəyyən etdiyi orqan (qurum) müəyyələşdirir.Bələdiyyələrin vahid informasiya sisteminin formalaşdırılması, aparılması, inteqrasiyası və arxivləşdirilməsi üçün zəruri xərclər həmin sistemin əsasnaməsi ilə müəyyən edilmiş məbləğdə yerli büdcənin gəlirləri hesabına maliyyələşdirilir.Qanun layihəsində vurğulanıb ki, 2027-ci il yanvarın 1-nə qədər bələdiyyələr vergi ödəyicilərinə verginin ödənilməsi barədə tədiyə bildirişini elektron və kağız formada təqdim edəcək. ",2025-07-24 17:30:58.269412
 “Qızların STEM-də yüksəlişi” proqramının qalibləri açıqlanıb ,https://xeberler.az/new/details/qizlarin-stem-de-yukselisi-proqraminin-qalibleri-aciqlanib--35219.htm,https://xeberler.az/img/mid/42438.jpg,20-05-2025, 17:15,MOBİL RABİTƏ ,"""Huma Quşu"" təhsilə yardım fondu Azercell-in dəstəyi ilə həyata keçirdiyi “Qızların STEM-də yüksəlişi” təqaüd proqramının qaliblərini açıqlayıb. Proqram çərçivəsində 10 tələbə qıza təqaüd təqdim olunub.Xeberler.az məlumat verir ki, layihə Azercell-in “Həyatı daha dolğun edirik: Qadınlara dəstək proqramı” çərçivəsində qalib gəlmiş sosial təşəbbüslərdən biridir. Təqaüd proqramının ilkin mərhələsində 5 tələbənin dəstəklənməsi nəzərdə tutulsa da, iştirakçıların yüksək bilik və potensialı nəzərə alınaraq “Huma Quşu” Fondu tərəfindən əlavə 5 tələbəyə də təqaüd ayrılıb. Layihənin əsas məqsədi informasiya texnologiyaları və kommunikasiya sahələrində təhsil alan gənc qızların bilik və bacarıqlarının inkişafına dəstək olmaq, onların bu istiqamətdə karyera imkanlarını genişləndirməkdir.2022-ci ildən fəaliyyət göstərən “Huma Quşu” Təhsilə Yardım Fondu bu günədək 40-dan çox tələbənin təhsilinə dəstək verib. Fond istedadlı gənclərin keyfiyyətli təhsilə çıxış imkanlarını artırmağı hədəfləyir.“Azercell Telekom” MMC təqaüd qazanan tələbələri təbrik edir, onlara təhsil və karyera yollarında uğurlar arzulayır! ",2025-07-24 17:30:58.860683
 AZCON-a yeni təyinat olub ,https://xeberler.az/new/details/azcon-a-yeni-teyinat-olub--35218.htm,https://xeberler.az/img/mid/42437.jpg,20-05-2025, 16:06,TƏDBİRLƏR ,"Azərbaycan Nəqliyyat və Kommunikasiya Holdinqində (AZCON) baş kommunikasiya inzibatçısı – Marketinq və ictimaiyyətlə əlaqələr departamentinə direktor təyin edilib.Xeberler.az məlumat verir ki, bu vəzifə Əlibaba Oktay oğlu Əliyevə həvalə olunub.Ə.Əliyev 1980-ci ildə anadan olub. Bakı Dövlət Universitetində Beynəlxalq hüquq üzrə bakalavr və Birləşmiş Krallığın Kent Universitetində Beynəlxalq əlaqələr üzrə magistratura, daha sonra Belçikanın Vlerik Biznes Məktəbində Biznesin idarə edilməsi (MBA) üzrə magistratura təhsili alıb. O, həmçinin Birləşmiş Krallığın İctimaiyyətlə Əlaqələr üzrə İxtisaslaşdırılmış İnstitutunun (Chartered İnstitute of Public Relations, CIPR) məzunudur.Ə.Əliyev əmək fəaliyyətinə BP-nin Azərbaycan-Gürcüstan-Türkiyə regional ofisində başlayıb. 2003-2017-ci illərdə şirkətin Əlaqələr və xarici işlər departamentində müxtəlif rəhbər vəzifələrdə çalışıb. 2019-2024-cü illərdə isə Norveçin “Equinor” (əvvəl Statoil) şirkətinin Azərbaycandakı Nümayəndəliyində Kommunikasiya və dövlət qurumları ilə əlaqələr departamentinin rəhbəri olub və eyni zamanda şirkətin beynəlxalq layihələrinə töhfə verib.Ə.Əliyev ADA Universitetində İxtisasartırma Proqramı çərçivəsində liderlik səriştələrinin artırılması üzrə seminarlar keçir. ",2025-07-24 17:30:59.315209
 AZANS “Airspace World 2025” sərgisindəki yekunlarını elan edib ,https://xeberler.az/new/details/azans-airspace-world-2025-sergisindeki-yekunlarini-elan-edib--35217.htm,https://xeberler.az/img/mid/42435.jpg,20-05-2025, 15:58,TƏDBİRLƏR ,"AZCON Holding-in şirkətlərindən olan “Azərbaycan Hava Yolları” QSC-nin “Azəraeronaviqasiya” (AZANS) Hava Hərəkəti İdarəsi CANSO-nun “Airspace World 2025” sərgisində iştirak edib.Xeberler.az məlumat verir ki, AZANS-ın bu tədbirdə iştirakı Azərbaycanın qlobal aeronaviqasiya sahəsində mövqeyinin möhkəmlənməsinə, beynəlxalq tərəfdaşlarla əməkdaşlığın genişlənməsinə və hava hərəkətinin idarə olunması sahəsində təcrübə mübadiləsinə mühüm töhfə verib.Sərgi 13-15 may tarixlərində Portuqaliyanın paytaxtı Lissabonda keçirilib və hava məkanının idarə olunmasının gələcək inkişaf istiqamətlərini müzakirə etmək məqsədilə qlobal aviasiya sənayesinin liderlərini, innovasiya mütəxəssislərini və qərarverici şəxsləri bir araya gətirən dünyanın aparıcı tədbirlərindən biridir.Tədbirdə beynəlxalq tərəfdaşlığın dərinləşdirilməsi, yeni texnologiyaların tətbiqi və dayanıqlı inkişaf prinsiplərinin inteqrasiyası diqqət mərkəzində olub. Sərgidə 200 şirkət, 110-dan çox ölkəni təmsil edən nümayəndələr və 10 000-dən artıq beynəlxalq ziyarətçi iştirak edib.“Airspace World 2025”də AZANS öz stendində Azərbaycanın hava məkanının Şərqlə Qərb arasında təhlükəsiz, səmərəli və getdikcə daha əhəmiyyətli nəqliyyat dəhlizi kimi strateji əhəmiyyətini vurğulayıb. Həmçinin AZANS modernləşdirmə proqramları, ekoloji layihələr və regionda, eləcə də qlobal səviyyədə əlaqələndirmə imkanlarının inkişafı ilə bağlı planlarını bölüşüb.Üç gün ərzində AZANS bir sıra beynəlxalq aeronaviqasiya xidməti təminatçıları ilə yüksəksəviyyəli görüşlər keçirib. Bu görüşlərə Böyük Britaniyanın NATS şirkəti, Almaniyanın “DFS Deutsche Flugsicherung”, Birləşmiş Ərəb Əmirliklərinin GCAA qurumu, həmçinin CANSO-nun (Mülki Aeronaviqasiya Xidmətləri Təşkilatı) üzvləri və “ACI World” (“Airports Council International”) qatılıb. Danışıqlar zamanı AZANS-ın beynəlxalq əməkdaşlıq və bilik mübadiləsinə sadiqliyi bir daha nümayiş etdirilib.Sərgi çərçivəsində diqqətçəkən mühüm məqamlardan biri hava hərəkətinin idarə edilməsi sahəsində nüfuzlu beynəlxalq mükafat hesab olunan “ATM Awards 2024” nominasiyasında AZANS-ın “Collaboration and Community” kateqoriyası üzrə yüksək nəticə əldə etməsi olub. AZANS bu mükafatı “Green Aviation Insights” (GAIN) layihəsi çərçivəsində qazanıb. Layihə Böyük Britaniyanın NATS, Azərbaycanın AZANS, Malayziyanın CAAM və Belçikanın ""skeyes"" təşkilatlarının tərəfdaşlığı ilə həyata keçirilir və bu kateqoriyada ən yaxşı təşəbbüslərdən biri olaraq seçilib.Bundan əlavə, AZANS INDRA, “Aireon”, ADB SAFEGATE, SITA, “Searidge Technologies”, UFA, “NG Aviation” və ERA kimi aparıcı qlobal texnologiya şirkətləri ilə görüşlər keçirərək müasir müşahidə, rabitə və rəqəmsal sistemlərin inteqrasiyası mövzusunda fikir mübadiləsi aparıb.  ",2025-07-24 17:31:00.332992
 “Bakcell” süni intellekt təlimi təşkil edib ,https://xeberler.az/new/details/bakcell-suni-intellekt-telimi-teskil-edib--35216.htm,https://xeberler.az/img/mid/42434.jpg,20-05-2025, 14:53,MOBİL RABİTƏ ,"İnnovasiya və sürət lideri ""Bakcell"" media nümayəndələrinə “Süni intellektin iş mühitində tətbiqi"" mövzusunda növbəti təlim təşkil edib. Ümumdünya Telekommunikasiya və İnformasiya Cəmiyyəti Günü çərçivəsində keçirilən tədbirdə 50-dən çox media nümayəndəsi iştirak edib.Xeberler.az bildirir ki, təlimin əsas məqsədi jurnalistləri süni intellekt sahəsində ən son trendlər ilə tanış etmək, dəyişən dünyada innovasiya və son dövr yeniliklərin mediada tətbiqi ilə bağlı praktik tövsiyələr vermək olub. Təlim zamanı süni intellektin telekommunikasiyada rolu və “Bakcell”in süni intellekt əsaslı məhsul və xidmətləri ilə bağlı ətraflı məlumat verilib.Tədbir çərçivəsində iştirakçılar süni intellektin kommunikasiya sahəsində istifadəsinə dair əhatəli biliklər qazanıblar. Bu təşəbbüs “Bakcell”in innovasiya və süni intellekt strategiyası çərçivəsində rəqəmsal həllərin cəmiyyət üçün faydaya çevrilməsi istiqamətində atdığı ardıcıl və məqsədyönlü addımların növbəti nümunəsidir.""Bakcell"" haqqında""Bakcell"" Azərbaycanın ilk və ən böyük özəl telekommunikasiya şirkətidir. Hazırda şirkət üç milyondan çox müştərini yüksəkkeyfiyyətli və sürətli telekommunikasiya xidmətləri ilə təmin edir. Ölkə iqtisadiyyatının qeyri-neft sektorunun ən böyük investorlarından biri olan ""Bakcell"" süni intellekt əsaslı innovativ həllərlə Azərbaycanın dayanıqlı inkişafına töhfə verir.""Bakcell"" müxtəlif ölkələrdə telekommunikasiya, enerji, yüksək texnologiyalar və tikinti sahələrində fəaliyyət göstərən ""NEQSOL Holding"" beynəlxalq şirkətlər qrupunun tərkibinə daxildir. ",2025-07-24 17:31:01.398739
